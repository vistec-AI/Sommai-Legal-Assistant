[
    {
        "law_name": "พระราชบัญญัติสมาคมการค้า พ.ศ. 2509",
        "section_num": "1",
        "section_content": "พระราชบัญญัติสมาคมการค้า พ.ศ. 2509 มาตรา 1 พระราชบัญญัตินี้เรียกว่า “พระราชบัญญัติสมาคมการค้า พ.ศ. 2509”",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "2",
        "section_content": "พระราชบัญญัติสมาคมการค้า พ.ศ. 2509 มาตรา 2 พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "3",
        "section_content": "พระราชบัญญัติสมาคมการค้า พ.ศ. 2509 มาตรา 3 บรรดาบทกฎหมาย กฎและข้อบังคับอื่นในส่วนที่มีบัญญัติไว้แล้วในพระราชบัญญัตินี้ หรือซึ่งขัดหรือแย้งกับบทบัญญัติแห่งพระราชบัญญัตินี้ ให้ใช้พระราชบัญญัตินี้แทน",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "4",
        "section_content": "พระราชบัญญัติสมาคมการค้า พ.ศ. 2509 มาตรา 4 ในพระราชบัญญัตินี้\n“สมาคมการค้า” หมายความว่า สถาบันที่บุคคลหลายคนซึ่งเป็นผู้ประกอบวิสาหกิจจัดตั้งขึ้นเพื่อทำการส่งเสริมการประกอบวิสาหกิจอันมิใช่เป็นการหาผลกำไรหรือรายได้แบ่งปันกัน\n“ผู้ประกอบวิสาหกิจ” หมายความว่า บุคคลซึ่งประกอบธุรกิจทางการค้า อุตสาหกรรมหรือการเงิน และให้หมายความรวมถึงบุคคลซึ่งประกอบธุรกิจอื่นใดในทางเศรษฐกิจที่รัฐมนตรีจะได้กำหนดในกฎกระทรวง\n“นายทะเบียน” หมายความว่า นายทะเบียนกลางสมาคมการค้า หรือนายทะเบียนสมาคมการค้าประจำจังหวัด แล้วแต่กรณี\n“พนักงานเจ้าหน้าที่” หมายความว่า ผู้ซึ่งรัฐมนตรีแต่งตั้งให้ปฏิบัติการตามพระราชบัญญัตินี้\n“รัฐมนตรี” หมายความว่า รัฐมนตรีผู้รักษาการตามพระราชบัญญัตินี้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "5",
        "section_content": "พระราชบัญญัติสมาคมการค้า พ.ศ. 2509 มาตรา 5 ให้รัฐมนตรีว่าการกระทรวงเศรษฐการรักษาการตามพระราชบัญญัตินี้ และให้มีอำนาจแต่งตั้งพนักงานเจ้าหน้าที่กับออกกฎกระทรวงกำหนดค่าธรรมเนียมไม่เกินอัตราท้ายพระราชบัญญัตินี้ และกำหนดกิจการอื่น เพื่อปฏิบัติการตามพระราชบัญญัตินี้\nกฎกระทรวงนั้น เมื่อได้ประกาศในราชกิจจานุเบกษาแล้วให้ใช้บังคับได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "6",
        "section_content": "พระราชบัญญัติสมาคมการค้า พ.ศ. 2509 มาตรา 6 ภายใต้บังคับแห่งกฎหมายว่าด้วยสหกรณ์ ห้ามมิให้ผู้ประกอบวิสาหกิจตกลงเข้ากันเพื่อทำการส่งเสริมการประกอบวิสาหกิจในรูปอื่นใดนอกจากเป็นสมาคมการค้าตามพระราชบัญญัตินี้เท่านั้น",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "7",
        "section_content": "พระราชบัญญัติสมาคมการค้า พ.ศ. 2509 มาตรา 7 ให้จัดตั้งสำนักงานกลางทะเบียนสมาคมการค้าขึ้นในกรมพัฒนาธุรกิจการค้า กระทรวงพาณิชย์ เพื่อควบคุมการออกใบอนุญาตและการจดทะเบียนสมาคมการค้าทั่วราชอาณาจักร และทำหน้าที่เป็นสำนักงานทะเบียนสมาคมการค้าประจำกรุงเทพมหานคร\nในจังหวัดอื่นนอกจากกรุงเทพมหานคร ให้จัดตั้งสำนักงานทะเบียนสมาคมการค้าประจำจังหวัดขึ้นตรงต่อสำนักงานกลางทะเบียนสมาคมการค้า\nให้อธิบดีกรมพัฒนาธุรกิจการค้าหรือผู้ซึ่งอธิบดีกรมพัฒนาธุรกิจการค้ามอบหมายเป็นนายทะเบียนกลางสมาคมการค้าและนายทะเบียนสมาคมการค้าประจำกรุงเทพมหานคร และให้ผู้ว่าราชการจังหวัดนอกจากกรุงเทพมหานครหรือผู้ซึ่งผู้ว่าราชการจังหวัดมอบหมายเป็นนายทะเบียนสมาคมการค้าประจำจังหวัด",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "8",
        "section_content": "พระราชบัญญัติสมาคมการค้า พ.ศ. 2509 มาตรา 8 ห้ามมิให้ผู้ใดจัดตั้งสมาคมการค้า เว้นแต่จะได้รับอนุญาตจากนายทะเบียน\nการตั้งสาขาสมาคมการค้าจะกระทำมิได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "9",
        "section_content": "พระราชบัญญัติสมาคมการค้า พ.ศ. 2509 มาตรา 9 การขออนุญาตนั้น ให้ผู้เริ่มก่อการจัดตั้งมีจำนวนไม่น้อยกว่าสามคนยื่นคำขอต่อนายทะเบียนตามหลักเกณฑ์และวิธีการที่กำหนดในกฎกระทรวง",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "10",
        "section_content": "พระราชบัญญัติสมาคมการค้า พ.ศ. 2509 มาตรา 10 เมื่อนายทะเบียนได้รับคำขออนุญาตและพิจารณาแล้วเห็นว่าข้อบังคับไม่ขัดต่อกฎหมาย ไม่เป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน และผู้เริ่มก่อการจัดตั้งเป็นผู้ซึ่งมีความประพฤติดี ให้นายทะเบียนสั่งอนุญาตและออกใบอนุญาตสมาคมการค้าให้แก่ผู้ขออนุญาต พร้อมทั้งจดทะเบียนสมาคมการค้าให้ด้วย\nถ้านายทะเบียนมีคำสั่งไม่อนุญาต ให้แจ้งคำสั่งเป็นหนังสือไปยังผู้ขออนุญาตโดยมิชักช้า ผู้ขออนุญาตมีสิทธิอุทธรณ์คำสั่งนั้นได้ โดยยื่นอุทธรณ์เป็นหนังสือต่อรัฐมนตรี ภายในกำหนดสิบห้าวันนับแต่วันที่ได้รับแจ้งคำสั่ง คำวินิจฉัยของรัฐมนตรีให้เป็นที่สุด\nการอนุญาตให้ตั้งสมาคมการค้าและการเลิกสมาคมการค้า ให้นายทะเบียนกลางสมาคมการค้าประกาศในราชกิจจานุเบกษา",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "11",
        "section_content": "พระราชบัญญัติสมาคมการค้า พ.ศ. 2509 มาตรา 11 ให้สมาคมการค้าที่ได้รับใบอนุญาตและจดทะเบียนแล้วเป็นนิติบุคคล",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "12",
        "section_content": "พระราชบัญญัติสมาคมการค้า พ.ศ. 2509 มาตรา 12 ถ้าใบอนุญาตสมาคมการค้าสูญหายหรือถูกทำลาย ให้สมาคมการค้ายื่นคำขอรับใบแทน",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "13",
        "section_content": "พระราชบัญญัติสมาคมการค้า พ.ศ. 2509 มาตรา 13 สมาคมการค้าต้องมีข้อบังคับ และข้อบังคับนั้นอย่างน้อยต้องมีข้อความดังต่อไปนี้\n(1) ชื่อ\n(2) วัตถุที่ประสงค์\n(3) ที่ตั้งสำนักงาน\n(4) วิธีรับสมาชิกและให้สมาชิกออกจากสมาคมการค้า ตลอดจนสิทธิและหน้าที่ของสมาชิก\n(5) การดำเนินกิจการของสมาคมการค้า การตั้ง การออกจากตำแหน่ง และการประชุมของกรรมการตลอดจนการประชุมใหญ่\nข้อบังคับของสมาคมการค้าต้องนำไปจดทะเบียนต่อนายทะเบียนพร้อมกับการยื่นคำขออนุญาตจัดตั้งสมาคมการค้า ก่อนออกใบอนุญาต ถ้านายทะเบียนเห็นสมควรจะสั่งให้แก้ไขเพิ่มเติมข้อบังคับนั้นก็ได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "14",
        "section_content": "พระราชบัญญัติสมาคมการค้า พ.ศ. 2509 มาตรา 14 (ยกเลิก)",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "15",
        "section_content": "พระราชบัญญัติสมาคมการค้า พ.ศ. 2509 มาตรา 15 ชื่อของสมาคมการค้าต้องเป็นอักษรไทยแต่จะมีอักษรต่างประเทศกำกับไว้ท้ายหรือใต้ชื่ออักษรไทยด้วยก็ได้ และจะใช้ชื่อได้แต่เฉพาะที่ปรากฏในข้อบังคับเท่านั้น ห้ามมิให้ใช้ข้อความ “แห่งประเทศไทย” หรือข้อความที่มีความหมายในทำนองเดียวกัน ประกอบเป็นชื่อของสมาคมการค้า\nให้สมาคมการค้าจัดให้มีป้ายชื่ออ่านได้ชัดเจนติดไว้ที่หน้าสำนักงาน",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "16",
        "section_content": "พระราชบัญญัติสมาคมการค้า พ.ศ. 2509 มาตรา 16 ห้ามมิให้บุคคลใดใช้ชื่อที่มีอักษรไทยประกอบว่า “สมาคมการค้า” หรืออักษรต่างประเทศซึ่งแปลหรืออ่านว่า “สมาคมการค้า” ในดวงตรา ป้ายชื่อ จดหมาย ใบแจ้งความ หรือเอกสารอย่างอื่นเกี่ยวกับธุรกิจ โดยมิได้เป็นสมาคมการค้า เว้นแต่เป็นการใช้ในการขออนุญาตจัดตั้งสมาคมการค้า",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "17",
        "section_content": "พระราชบัญญัติสมาคมการค้า พ.ศ. 2509 มาตรา 17 ให้นายทะเบียนมีอำนาจออกคำสั่งเป็นหนังสือเรียกบุคคลใด ๆ มาสอบถาม หรือให้ส่งเอกสารมาเพื่อประกอบการพิจารณาเกี่ยวกับการขออนุญาตจัดตั้งสมาคมการค้าได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "18",
        "section_content": "พระราชบัญญัติสมาคมการค้า พ.ศ. 2509 มาตรา 18 ให้สมาคมการค้ามีคณะกรรมการเป็นผู้ดำเนินกิจการของสมาคมการค้า และเป็นผู้แทนของสมาคมการค้าในกิจการอันเกี่ยวกับบุคคลภายนอก เพื่อการนี้คณะกรรมการจะมอบหมายให้กรรมการคนหนึ่งคนใดหรือหลายคนทำการแทนก็ได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "19",
        "section_content": "พระราชบัญญัติสมาคมการค้า พ.ศ. 2509 มาตรา 19 นอกจากการออกจากตำแหน่งกรรมการตามข้อบังคับของสมาคมการค้าแล้ว ให้กรรมการสมาคมการค้าออกจากตำแหน่งเมื่อเป็นบุคคลล้มละลาย หรือเมื่อต้องคำพิพากษาถึงที่สุดให้ลงโทษตามพระราชบัญญัตินี้ และไม่มีสิทธิเป็นกรรมการสมาคมการค้าใด ๆ อีก เว้นแต่จะพ้นกำหนดสามปีนับแต่ได้พ้นจากการเป็นบุคคลล้มละลายหรือนับแต่วันพ้นโทษ",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "20",
        "section_content": "พระราชบัญญัติสมาคมการค้า พ.ศ. 2509 มาตรา 20 สมาชิกของสมาคมการค้ามีสิทธิขอตรวจสอบกิจการและทรัพย์สินของสมาคมการค้าได้ โดยยื่นคำขอเป็นหนังสือต่อสมาคมการค้า",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "21",
        "section_content": "พระราชบัญญัติสมาคมการค้า พ.ศ. 2509 มาตรา 21 สมาคมการค้าจะดำเนินกิจการได้แต่เฉพาะในเรื่องดังต่อไปนี้\n(1) ส่งเสริมการประกอบวิสาหกิจประเภทที่อยู่ในวัตถุที่ประสงค์\n(2) สนับสนุนและช่วยเหลือสมาชิก แก้ไขอุปสรรคข้อขัดข้องต่าง ๆ รวมทั้งเจรจาทำความตกลงกับบุคคลภายนอกเพื่อประโยชน์ร่วมกันในการประกอบวิสาหกิจประเภทที่อยู่ในวัตถุที่ประสงค์ สอดส่องและติดตามความเคลื่อนไหวของตลาดการค้าทั้งภายในและภายนอกประเทศเกี่ยวกับสินค้าที่สมาชิกประกอบวิสาหกิจ เพื่อให้เป็นประโยชน์แก่การค้า การเงิน เศรษฐกิจหรือความมั่นคงของประเทศ\n(3) ทำการวิจัยเกี่ยวกับการประกอบวิสาหกิจประเภทที่อยู่ในวัตถุที่ประสงค์ แลกเปลี่ยนและเผยแพร่ความรู้ในทางวิชาการ ตลอดจนข่าวสารการค้าอันเกี่ยวกับวิสาหกิจนั้น ๆ\n(4) ขอสถิติหรือเอกสาร หรือขอทราบข้อความใด ๆ จากสมาชิกเกี่ยวกับการดำเนินวิสาหกิจประเภทที่อยู่ในวัตถุที่ประสงค์ ทั้งนี้ ด้วยความยินยอมของสมาชิก\n(5) ส่งเสริมคุณภาพของสินค้าที่ผลิตหรือจำหน่ายโดยผู้ประกอบวิสาหกิจที่เป็นสมาชิกให้เข้ามาตรฐาน ตลอดจนวิจัยและปรับปรุงวิธีการผลิตและการค้าให้ได้ผลดียิ่งขึ้น\n(6) ร่วมมือกับรัฐบาลในการส่งเสริมการค้า อุตสาหกรรม การเงิน หรือธุรกิจอื่นใดในทางเศรษฐกิจอันอยู่ในวัตถุที่ประสงค์\n(7) ส่งเสริมการผลิตเพื่อให้สินค้ามีปริมาณเพียงพอแก่ความต้องการของตลาดทั้งภายในและภายนอกประเทศ\n(8) ทำความตกลงหรือวางระเบียบให้สมาชิกปฏิบัติหรืองดเว้นการปฏิบัติ เพื่อให้การประกอบวิสาหกิจประเภทที่อยู่ในวัตถุที่ประสงค์ได้ดำเนินไปด้วยความเรียบร้อย\n(9) ประนีประนอมข้อพิพาทระหว่างสมาชิกหรือระหว่างสมาชิกกับบุคคลภายนอกในการประกอบวิสาหกิจ",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "22",
        "section_content": "พระราชบัญญัติสมาคมการค้า พ.ศ. 2509 มาตรา 22 ห้ามมิให้สมาคมการค้ากระทำการใด ๆ ดังต่อไปนี้\n(1) ประกอบวิสาหกิจโดยสมาคมการค้านั้นเอง หรือเข้าดำเนินการในการประกอบวิสาหกิจของสมาชิก หรือเข้ามีส่วน ถือหุ้น เป็นหุ้นส่วน หรือร่วมทุนในการประกอบวิสาหกิจกับบุคคลใด ๆ เว้นแต่เป็นการถือตราสารหนี้ หรือเข้าถือหุ้นในบริษัทที่จดทะเบียนในตลาดหลักทรัพย์ที่มีผู้บริจาคหรือมอบให้แก่สมาคมการค้า\n(2) ดำเนินการด้วยประการใด ๆ ในอันที่จะกดราคาสินค้าหรือค่าบริการให้ตกต่ำเกินสมควรหรือทำให้สูงเกินสมควร หรือทำให้เกิดปั่นป่วนเกี่ยวกับราคาสินค้าหรือค่าบริการ\n(3) ให้เงิน หรือให้กู้ยืมเงินแก่สมาชิกหรือบุคคลอื่นใด เว้นแต่เป็นการให้เพื่อการกุศลสาธารณะ หรือตามหน้าที่ศีลธรรม หรือตามควรแก่อัธยาศัยในสังคม หรือเพื่อเป็นสวัสดิการแก่พนักงานของสมาคมการค้า\n(4) ดำเนินการด้วยประการใด ๆ เพื่อเพิ่ม ลด หรือกำกัดปริมาณการผลิต ปริมาณสินค้าที่จำหน่ายหรือบริการอื่นและการดำเนินการดังกล่าวนั้นเป็นผลเสียหายแก่ตลาดการค้า การเงิน ภายในหรือภายนอกประเทศ หรือเศรษฐกิจของประเทศ\n(5) ดำเนินการด้วยประการใด ๆ อันเป็นการทำลายการแข่งขันอันพึงมีตามปกติวิสัยของการประกอบวิสาหกิจ เว้นแต่จะเป็นการปฏิบัติตามนโยบายหรือระเบียบของทางราชการ\n(6) ดำเนินการด้วยประการใด ๆ อันอาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน\n(7) กีดกันหรือขัดขวางมิให้ผู้ใดซึ่งมีคุณสมบัติที่จะเป็นสมาชิกได้ตามข้อบังคับของสมาคมการค้าเข้าเป็นสมาชิก หรือบังคับด้วยประการใด ๆ ให้เข้าเป็นสมาชิกโดยผู้นั้นไม่สมัครใจ หรือให้สมาชิกออกจากสมาคมการค้าโดยเจตนาอันไม่สุจริตหรือขัดต่อข้อบังคับของสมาคมการค้า\n(8) เปิดเผยสถิติ เอกสาร หรือข้อความอันเกี่ยวกับประโยชน์ส่วนได้เสียโดยเฉพาะของสมาชิกผู้ใด เว้นแต่จะได้รับความยินยอมเป็นหนังสือจากสมาชิกผู้นั้น\n(9) ให้ หรือยอมให้บุคคลอื่นซึ่งมิใช่กรรมการดำเนินกิจการในหน้าที่ของกรรมการ",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "23",
        "section_content": "พระราชบัญญัติสมาคมการค้า พ.ศ. 2509 มาตรา 23 ห้ามมิให้สมาคมการค้าแบ่งปันผลกำไรหรือรายได้ให้แก่สมาชิก หรือดำเนินการในทางการเมือง",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "24",
        "section_content": "พระราชบัญญัติสมาคมการค้า พ.ศ. 2509 มาตรา 24 ให้นายทะเบียนมีอำนาจออกคำสั่งเป็นหนังสือให้กรรมการหรือสมาชิกมาชี้แจงข้อเท็จจริงเกี่ยวกับกิจการของสมาคมการค้า หรือให้ส่งเอกสารเกี่ยวกับการดำเนินงานหรือรายงานการประชุมของสมาคมการค้าได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "25",
        "section_content": "พระราชบัญญัติสมาคมการค้า พ.ศ. 2509 มาตรา 25 เพื่อปฏิบัติการตามพระราชบัญญัตินี้ ให้นายทะเบียนหรือพนักงานเจ้าหน้าที่มีอำนาจเข้าไปตรวจสอบในสำนักงานของสมาคมการค้าได้ในระหว่างเวลาทำงานของสมาคมการค้า\nในการปฏิบัติการตามวรรคหนึ่ง ให้พนักงานเจ้าหน้าที่แสดงบัตรประจำตัวพนักงานเจ้าหน้าที่ต่อผู้ซึ่งเกี่ยวข้อง\nบัตรประจำตัวพนักงานเจ้าหน้าที่ให้เป็นไปตามแบบที่รัฐมนตรีกำหนด\nในการปฏิบัติการของนายทะเบียนหรือพนักงานเจ้าหน้าที่ตามวรรคหนึ่ง ให้ผู้ซึ่งเกี่ยวข้องอำนวยความสะดวกหรือช่วยเหลือตามสมควร หรือให้คำชี้แจงแก่นายทะเบียนหรือพนักงานเจ้าหน้าที่ตามที่ขอร้อง",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "26",
        "section_content": "พระราชบัญญัติสมาคมการค้า พ.ศ. 2509 มาตรา 26 ให้สมาคมการค้าจัดทำทะเบียนสมาชิกเก็บรักษาไว้ที่สำนักงานของสมาคมการค้า และให้ส่งสำเนาทะเบียนสมาชิกนั้นแก่นายทะเบียนภายในกำหนดเก้าสิบวันนับแต่วันที่ได้รับใบอนุญาตและจดทะเบียนเป็นสมาคมการค้า ทะเบียนสมาชิกนั้นอย่างน้อยให้มีรายการดังต่อไปนี้\n(1) ชื่อและสัญชาติของสมาชิก\n(2) ชื่อที่ใช้ในการประกอบวิสาหกิจและประเภทของวิสาหกิจ\n(3) ที่ตั้งสำนักงานของสมาชิก\n(4) วันที่เข้าเป็นสมาชิก\nเมื่อมีการรับสมาชิกใหม่หรือมีการเปลี่ยนแปลงเกี่ยวกับทะเบียนสมาชิก ให้สมาคมการค้าแจ้งการรับสมาชิกใหม่ หรือการเปลี่ยนแปลงนั้น ต่อนายทะเบียนภายในกำหนดเก้าสิบวันนับแต่วันที่รับสมาชิกใหม่หรือมีการเปลี่ยนแปลง",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "27",
        "section_content": "พระราชบัญญัติสมาคมการค้า พ.ศ. 2509 มาตรา 27 ให้สมาคมการค้าจัดทำงบดุลอย่างน้อยครั้งหนึ่งทุกรอบสิบสองเดือน อันจัดว่าเป็นรอบปีในทางบัญชีของสมาคมการค้านั้น\nงบดุลนั้นต้องมีรายการแสดงจำนวนสินทรัพย์และหนี้สินของสมาคมการค้า กับทั้งบัญชีรายรับรายจ่าย งบดุลต้องทำให้แล้วเสร็จและจัดให้มีผู้สอบบัญชีตรวจสอบแล้วนำเสนอเพื่ออนุมัติต่อที่ประชุมใหญ่ของสมาคมการค้าภายในกำหนดหนึ่งร้อยยี่สิบวันนับแต่วันที่สิ้นปีการบัญชี",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "28",
        "section_content": "พระราชบัญญัติสมาคมการค้า พ.ศ. 2509 มาตรา 28 ให้สมาคมการค้าจัดทำรายงานประจำปี แสดงผลการดำเนินกิจการของสมาคมการค้าเสนอต่อที่ประชุมใหญ่ในคราวที่เสนองบดุล และให้ส่งสำเนารายงานกับงบดุลไปยังนายทะเบียนภายในกำหนดสามสิบวันนับแต่วันที่มีการประชุมใหญ่",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "29",
        "section_content": "พระราชบัญญัติสมาคมการค้า พ.ศ. 2509 มาตรา 29 การแก้ไขหรือเพิ่มเติมข้อบังคับของสมาคมการค้าจะกระทำได้ก็แต่โดยมติของที่ประชุมใหญ่ และต้องนำไปจดทะเบียนต่อนายทะเบียนภายในกำหนดสามสิบวันนับแต่วันที่ที่ประชุมใหญ่ลงมติ แต่ถ้านายทะเบียนเห็นว่าการแก้ไขหรือเพิ่มเติมข้อบังคับนั้นขัดต่อวัตถุที่ประสงค์ของสมาคมการค้าหรือขัดต่อกฎหมาย ห้ามมิให้นายทะเบียนรับจดทะเบียนการแก้ไขหรือเพิ่มเติมข้อบังคับนั้น\nถ้านายทะเบียนไม่รับจดทะเบียนการแก้ไขหรือเพิ่มเติมข้อบังคับ ให้นำมาตรา 10 วรรคสอง มาใช้บังคับโดยอนุโลม",
        "reference": [
            {
                "section_num": "10",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "30",
        "section_content": "พระราชบัญญัติสมาคมการค้า พ.ศ. 2509 มาตรา 30 การตั้งกรรมการหรือการเปลี่ยนตัวกรรมการของสมาคมการค้า ต้องนำไปจดทะเบียนต่อนายทะเบียนภายในกำหนดสามสิบวันนับแต่วันตั้งหรือเปลี่ยนตัวกรรมการ\nถ้านายทะเบียนเห็นว่าผู้ได้รับการตั้งให้เป็นกรรมการนั้นเป็นผู้ซึ่งมีความประพฤติเสื่อมเสีย หรือมีเหตุอันควรสงสัยว่าอาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน นายทะเบียนมีอำนาจไม่รับจดทะเบียนผู้นั้นเป็นกรรมการของสมาคมการค้าได้",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "31",
        "section_content": "พระราชบัญญัติสมาคมการค้า พ.ศ. 2509 มาตรา 31 ผู้ใดประสงค์จะขอตรวจหรือคัดเอกสาร หรือขอให้คัดและรับรองสำเนาเอกสารเกี่ยวกับสมาคมการค้า ให้ยื่นคำขอตามแบบที่นายทะเบียนกลางสมาคมการค้ากำหนด",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "32",
        "section_content": "พระราชบัญญัติสมาคมการค้า พ.ศ. 2509 มาตรา 32 เมื่อปรากฏว่าคณะกรรมการ กรรมการหรือสมาชิกของสมาคมการค้ากระทำการใด ๆ อันอาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อย หรือศีลธรรมอันดีของประชาชน ให้นายทะเบียนมีอำนาจสั่งเป็นหนังสือให้คณะกรรมการ กรรมการหรือสมาชิกนั้นระงับหรือจัดการแก้ไขการกระทำนั้นภายในระยะเวลาที่นายทะเบียนกำหนด",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "33",
        "section_content": "พระราชบัญญัติสมาคมการค้า พ.ศ. 2509 มาตรา 33 เมื่อสมาคมการค้ากระทำการอันเป็นการฝ่าฝืนมาตรา 22 รัฐมนตรีมีอำนาจสั่งให้กรรมการทั้งคณะหรือเป็นรายบุคคลออกจากตำแหน่งได้ ในกรณีเช่นนี้ คณะกรรมการหรือกรรมการนั้นไม่มีสิทธิเป็นกรรมการสมาคมการค้าอีก เว้นแต่จะพ้นกำหนดสามปีนับแต่วันที่ถูกรัฐมนตรีสั่งให้ออกจากตำแหน่ง",
        "reference": [
            {
                "section_num": "22",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "34",
        "section_content": "พระราชบัญญัติสมาคมการค้า พ.ศ. 2509 มาตรา 34 เมื่อมีเหตุอันควรสงสัยว่าสมาคมการค้าใดจะดำเนินการไม่ชอบด้วยกฎหมาย หรืออาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อย หรือศีลธรรมอันดีของประชาชน ให้นายทะเบียนมีอำนาจสั่งเป็นหนังสือให้สมาคมการค้านั้นแจ้งวันเวลาประชุมทุกคราวมาให้นายทะเบียนทราบล่วงหน้าไม่น้อยกว่าสามวัน ในกรณีเช่นนี้ให้นายทะเบียนหรือพนักงานเจ้าหน้าที่มีอำนาจเข้าไปฟังการประชุมได้\nสมาคมการค้าใดไม่แจ้งวันเวลาประชุมตามคำสั่งของนายทะเบียน ให้นายทะเบียนมีอำนาจสั่งให้สมาคมการค้านั้นงดการประชุมได้ครั้งหนึ่งไม่เกินเก้าสิบวันนับแต่วันที่นายทะเบียนสั่ง\nในกรณีที่นายทะเบียนมีคำสั่งให้งดการประชุม ให้นำมาตรา 10 วรรคสอง มาใช้บังคับโดยอนุโลม",
        "reference": [
            {
                "section_num": "10",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "35",
        "section_content": "พระราชบัญญัติสมาคมการค้า พ.ศ. 2509 มาตรา 35 ถ้าที่ประชุมใหญ่ของสมาคมการค้าลงมติอันเป็นการฝ่าฝืนกฎหมายหรือข้อบังคับของสมาคมการค้า เมื่อสมาชิกคนหนึ่งคนใดหรือพนักงานเจ้าหน้าที่ร้องขอ ให้ศาลเพิกถอนมติของที่ประชุมใหญ่นั้นเสีย แต่ในกรณีที่สมาชิกร้องขอให้เพิกถอนให้กระทำภายในกำหนดสามสิบวันนับแต่วันที่ได้ลงมตินั้น",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "36",
        "section_content": "พระราชบัญญัติสมาคมการค้า พ.ศ. 2509 มาตรา 36 ให้รัฐมนตรีมีอำนาจสั่งให้เลิกสมาคมการค้าได้ในกรณีดังต่อไปนี้\n(1) เมื่อปรากฏว่าการกระทำของสมาคมการค้าผิดต่อกฎหมาย หรือเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน\n(2) เมื่อสมาคมการค้าปฏิบัติการอันเป็นการฝ่าฝืนมาตรา 22 และการกระทำนั้นเป็นการเสียหายอย่างร้ายแรง\n(3) เมื่อสมาคมการค้าไม่สามารถดำเนินกิจการต่อไปหรือหยุดดำเนินกิจการตั้งแต่สองปีขึ้นไป\n(4) เมื่อปรากฏว่าสมาคมการค้าให้ หรือยอมให้บุคคลอื่นซึ่งมิใช่กรรมการดำเนินกิจการในหน้าที่ของกรรมการ\nกรรมการของสมาคมการค้าที่รัฐมนตรีสั่งให้เลิกตาม (1) (2) หรือ (4) ผู้ใดซึ่งมีส่วนในการกระทำอันเป็นเหตุให้สมาคมการค้านั้นถูกรัฐมนตรีสั่งให้เลิก ไม่มีสิทธิเป็นกรรมการสมาคมการค้าอีก เว้นแต่จะพ้นกำหนดสามปีนับแต่วันที่รัฐมนตรีสั่งให้เลิกสมาคมการค้านั้น",
        "reference": [
            {
                "section_num": "22",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "37",
        "section_content": "พระราชบัญญัติสมาคมการค้า พ.ศ. 2509 มาตรา 37 สมาคมการค้าย่อมเลิกด้วยเหตุใดเหตุหนึ่ง ดังต่อไปนี้\n(1) ถ้ามีข้อบังคับกำหนดให้เลิกในกรณีใด เมื่อมีกรณีนั้น\n(2) ถ้าตั้งโดยมีกำหนดเวลา เมื่อสิ้นกำหนดเวลานั้น\n(3) เมื่อที่ประชุมใหญ่ลงมติให้เลิก\n(4) เมื่อล้มละลาย\n(5) เมื่อรัฐมนตรีสั่งให้เลิกตามมาตรา 36\nให้สมาคมการค้าที่เลิกตาม (1) (2) (3) หรือ (4) แจ้งให้นายทะเบียนทราบภายในกำหนดเวลาสิบห้าวันนับแต่วันที่เกิดมีเหตุที่ทำให้เลิก",
        "reference": [
            {
                "section_num": "36",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "38",
        "section_content": "พระราชบัญญัติสมาคมการค้า พ.ศ. 2509 มาตรา 38 ภายใต้บังคับมาตรา 10 วรรคสาม เมื่อสมาคมการค้าใดเลิกไป เพราะเหตุใดเหตุหนึ่งตามที่ระบุไว้ในมาตรา 37 ให้นายทะเบียนเพิกถอนใบอนุญาตและขีดชื่อสมาคมการค้านั้นออกจากทะเบียน ในกรณีเช่นนี้ ให้ถือว่าสมาคมการค้านั้นคงดำเนินการต่อไปได้เพียงเท่าที่จำเป็นเพื่อการชำระบัญชีเท่านั้น",
        "reference": [
            {
                "section_num": "10",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "37",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "39",
        "section_content": "พระราชบัญญัติสมาคมการค้า พ.ศ. 2509 มาตรา 39 การชำระบัญชีสมาคมการค้าซึ่งเลิกตามมาตรา 37 ให้นำบทบัญญัติแห่งประมวลกฎหมายแพ่งและพาณิชย์อันว่าด้วยการชำระบัญชีห้างหุ้นส่วนจดทะเบียน ห้างหุ้นส่วนจำกัด และบริษัทจำกัด มาใช้บังคับโดยอนุโลม",
        "reference": [
            {
                "section_num": "37",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "40",
        "section_content": "พระราชบัญญัติสมาคมการค้า พ.ศ. 2509 มาตรา 40 เมื่อได้ชำระบัญชีแล้ว ถ้ามีทรัพย์สินเหลืออยู่เท่าใดจะแบ่งให้แก่สมาชิกของสมาคมการค้าไม่ได้ ทรัพย์สินทั้งนั้นจะต้องโอนไปให้แก่นิติบุคคลอื่นที่มีวัตถุที่ประสงค์เกี่ยวกับการกุศลสาธารณะตามที่ระบุไว้ในข้อบังคับของสมาคมการค้า หรือถ้าไม่ได้ระบุไว้ก็ให้เป็นไปตามมติของที่ประชุมใหญ่ว่าจะโอนไปให้แก่นิติบุคคลใดที่มีวัตถุที่ประสงค์เกี่ยวกับการกุศลสาธารณะ ในกรณีนอกจากที่กล่าวมาแล้ว ให้ทรัพย์สินที่เหลือนั้นตกเป็นของรัฐ",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "41",
        "section_content": "พระราชบัญญัติสมาคมการค้า พ.ศ. 2509 มาตรา 41 ผู้ใดฝ่าฝืนมาตรา 6 หรือมาตรา 8 ต้องระวางโทษจำคุกไม่เกินหนึ่งปี หรือปรับไม่เกินหนึ่งหมื่นบาท หรือทั้งจำทั้งปรับ",
        "reference": [
            {
                "section_num": "6",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "8",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "42",
        "section_content": "พระราชบัญญัติสมาคมการค้า พ.ศ. 2509 มาตรา 42 ผู้ใดเป็นสมาชิกของสมาคมการค้าที่มิได้รับอนุญาตตามมาตรา 8 มีความผิดทางพินัยต้องชำระค่าปรับเป็นพินัยไม่เกินสองพันบาท*",
        "reference": [
            {
                "section_num": "8",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "43",
        "section_content": "พระราชบัญญัติสมาคมการค้า พ.ศ. 2509 มาตรา 43 (ยกเลิก)",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "44",
        "section_content": "พระราชบัญญัติสมาคมการค้า พ.ศ. 2509 มาตรา 44 ผู้ใดฝ่าฝืนมาตรา 15 มีความผิดทางพินัยต้องชำระค่าปรับเป็นพินัยไม่เกินหนึ่งพันบาท และชำระค่าปรับเป็นพินัยอีกไม่เกินวันละห้าสิบบาท*จนกว่าจะได้จัดการแก้ไขให้ถูกต้อง",
        "reference": [
            {
                "section_num": "15",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "45",
        "section_content": "พระราชบัญญัติสมาคมการค้า พ.ศ. 2509 มาตรา 45 ผู้ใดฝ่าฝืนมาตรา 16 มีความผิดทางพินัยต้องชำระค่าปรับเป็นพินัยไม่เกินสองพันบาท และชำระค่าปรับเป็นพินัยอีกไม่เกินวันละห้าสิบบาท*จนกว่าจะเลิกใช้",
        "reference": [
            {
                "section_num": "16",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "46",
        "section_content": "พระราชบัญญัติสมาคมการค้า พ.ศ. 2509 มาตรา 46 ผู้ใดไม่ปฏิบัติตามคำสั่งของนายทะเบียนตามมาตรา 17 หรือมาตรา 24 หรือไม่ปฏิบัติตามมาตรา 25 วรรคสี่ มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "17",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "24",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "25",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "47",
        "section_content": "พระราชบัญญัติสมาคมการค้า พ.ศ. 2509 มาตรา 47 สมาคมการค้าใดไม่ยอมให้สมาชิกตรวจสอบกิจการและทรัพย์สินของสมาคมการค้านั้นตามมาตรา 20 มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "20",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "48",
        "section_content": "พระราชบัญญัติสมาคมการค้า พ.ศ. 2509 มาตรา 48 สมาคมการค้าใดฝ่าฝืนมาตรา 22 หรือมาตรา 23 มีความผิดทางพินัยต้องชำระค่าปรับเป็นพินัยไม่เกินห้าหมื่นบาท*",
        "reference": [
            {
                "section_num": "22",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "23",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "49",
        "section_content": "พระราชบัญญัติสมาคมการค้า พ.ศ. 2509 มาตรา 49 กรรมการของสมาคมการค้าผู้ใดฝ่าฝืนมาตรา 22 หรือกระทำการอันเป็นการผิดวัตถุที่ประสงค์ของสมาคมการค้าและการกระทำนั้นเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน มีความผิดทางพินัยต้องชำระค่าปรับเป็นพินัยไม่เกินสามหมื่นบาท*",
        "reference": [
            {
                "section_num": "22",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "50",
        "section_content": "พระราชบัญญัติสมาคมการค้า พ.ศ. 2509 มาตรา 50 สมาคมการค้าใดฝ่าฝืนมาตรา 26 มาตรา 27 มาตรา 28 มาตรา 29 หรือมาตรา 30 วรรคหนึ่ง มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "26",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "27",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "28",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "29",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "30",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "51",
        "section_content": "พระราชบัญญัติสมาคมการค้า พ.ศ. 2509 มาตรา 51 ผู้ใดไม่ปฏิบัติตามคำสั่งของนายทะเบียนตามมาตรา 32 หรือมาตรา 34 วรรคหนึ่งหรือวรรคสอง มีความผิดทางพินัยต้องชำระค่าปรับเป็นพินัยไม่เกินสองพันบาท*",
        "reference": [
            {
                "section_num": "32",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "34",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "52",
        "section_content": "พระราชบัญญัติสมาคมการค้า พ.ศ. 2509 มาตรา 52 ผู้ใดฝ่าฝืนมาตรา 33 หรือยังขืนเป็นกรรมการหรือสมาชิกของสมาคมการค้าที่เลิกตามมาตรา 37 หรือตามมาตรา 55 วรรคสาม แล้ว ต้องระวางโทษจำคุกไม่เกินสองปี หรือปรับไม่เกินสองหมื่นบาท หรือทั้งจำทั้งปรับ",
        "reference": [
            {
                "section_num": "33",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "37",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "55",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "53",
        "section_content": "พระราชบัญญัติสมาคมการค้า พ.ศ. 2509 มาตรา 53 สมาคมการค้าใดฝ่าฝืนมาตรา 37 วรรคสอง หรือไม่ปฏิบัติตามมาตรา 39 มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "37",
                "law_name": "พระราชบัญญัติสมาคมการค้า พ.ศ. 2509",
                "include": true
            },
            {
                "section_num": "39",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "54",
        "section_content": "พระราชบัญญัติสมาคมการค้า พ.ศ. 2509 มาตรา 54 ผู้ใดฝ่าฝืนมาตรา 40 ต้องระวางโทษจำคุกไม่เกินหนึ่งปี หรือปรับไม่เกินหนึ่งหมื่นบาท หรือทั้งจำทั้งปรับ",
        "reference": [
            {
                "section_num": "40",
                "law_name": "พระราชบัญญัติสมาคมการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "54/1",
        "section_content": "พระราชบัญญัติสมาคมการค้า พ.ศ. 2509 มาตรา 54/1 บรรดาความผิดตามพระราชบัญญัตินี้ที่มีโทษปรับสถานเดียว ให้อธิบดีกรมพัฒนาธุรกิจการค้าหรือผู้ซึ่งอธิบดีกรมพัฒนาธุรกิจการค้ามอบหมายมีอำนาจเปรียบเทียบได้ และเมื่อผู้กระทำความผิดได้ชำระค่าปรับตามที่ได้เปรียบเทียบแล้ว ให้คดีเป็นอันเลิกกันตามประมวลกฎหมายวิธีพิจารณาความอาญา",
        "reference": []
    },
    {
        "law_name": "พระราชบัญญัติสมาคมการค้า พ.ศ. 2509",
        "section_num": "55",
        "section_content": "พระราชบัญญัติสมาคมการค้า พ.ศ. 2509 มาตรา 55 บรรดาสมาคมที่ได้จดทะเบียนเป็นสมาคมตามประมวลกฎหมายแพ่งและพาณิชย์อยู่ก่อนวันที่พระราชบัญญัตินี้ใช้บังคับ อันมีลักษณะหรือวัตถุที่ประสงค์อย่างเดียวกับสมาคมการค้า หากประสงค์จะเป็นสมาคมการค้าตามพระราชบัญญัตินี้ต้องขออนุญาตเป็นสมาคมการค้าภายในกำหนดเก้าสิบวันนับแต่วันที่พระราชบัญญัตินี้ใช้บังคับ และเมื่อได้รับอนุญาตให้เป็นสมาคมการค้าตามพระราชบัญญัตินี้แล้ว ให้นายทะเบียนสมาคมตามประมวลกฎหมายแพ่งและพาณิชย์ขีดชื่อสมาคมนั้นออกเสียจากทะเบียนสมาคม\nบรรดาทรัพย์สินและหนี้สินของสมาคมที่มีลักษณะหรือวัตถุที่ประสงค์อย่างเดียวกับสมาคมการค้าที่ได้รับอนุญาตและจดทะเบียนเป็นสมาคมการค้าตามพระราชบัญญัตินี้ ให้โอนมาเป็นของสมาคมการค้าที่ได้จัดตั้งขึ้นใหม่\nถ้าสมาคมที่มีลักษณะหรือวัตถุที่ประสงค์อย่างเดียวกับสมาคมการค้าที่ได้จดทะเบียนเป็นสมาคมตามประมวลกฎหมายแพ่งและพาณิชย์ ไม่ขออนุญาตเป็นสมาคมการค้าตามพระราชบัญญัตินี้ ภายในกำหนดเวลาดังกล่าวในวรรคหนึ่ง ให้ถือว่าเป็นอันเลิก และให้นายทะเบียนสมาคมตามประมวลกฎหมายแพ่งและพาณิชย์ขีดชื่อสมาคมนั้นออกเสียจากทะเบียนสมาคม\nถ้าสมาคมไม่พอใจในคำสั่งของนายทะเบียนตามประมวลกฎหมายแพ่งและพาณิชย์ที่ให้ขีดชื่อออกจากทะเบียนสมาคมก็มีสิทธิอุทธรณ์คำสั่งนั้นได้ โดยยื่นอุทธรณ์เป็นหนังสือต่อรัฐมนตรี ภายในกำหนดสิบห้าวันนับแต่วันที่ได้รับแจ้งคำสั่ง คำวินิจฉัยของรัฐมนตรีให้เป็นที่สุด",
        "reference": []
    }
]