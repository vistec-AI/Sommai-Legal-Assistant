[
    {
        "law_name": "พระราชบัญญัติหอการค้า พ.ศ. 2509",
        "section_num": "1",
        "section_content": "พระราชบัญญัติหอการค้า พ.ศ. 2509 มาตรา 1 พระราชบัญญัตินี้เรียกว่า “พระราชบัญญัติหอการค้า พ.ศ. 2509”",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "2",
        "section_content": "พระราชบัญญัติหอการค้า พ.ศ. 2509 มาตรา 2 พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "3",
        "section_content": "พระราชบัญญัติหอการค้า พ.ศ. 2509 มาตรา 3 บรรดาบทกฎหมาย กฎและข้อบังคับอื่นในส่วนที่มีบัญญัติไว้แล้วในพระราชบัญญัตินี้ หรือซึ่งขัดหรือแย้งกับบทแห่งพระราชบัญญัตินี้ ให้ใช้พระราชบัญญัตินี้แทน",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "4",
        "section_content": "พระราชบัญญัติหอการค้า พ.ศ. 2509 มาตรา 4 ในพระราชบัญญัตินี้\n“หอการค้า” หมายความว่า สถาบันที่บุคคลหลายคนจัดตั้งขึ้นเพื่อส่งเสริมการค้า การบริการการประกอบวิชาชีพอิสระ อุตสาหกรรม เกษตรกรรม การเงินหรือเศรษฐกิจ อันมิใช่เป็นการหาผลกำไรหรือรายได้แบ่งปันกัน\n“รัฐวิสาหกิจ” หมายความว่า รัฐวิสาหกิจตามกฎหมายว่าด้วยวิธีการงบประมาณเฉพาะที่เป็นนิติบุคคล และมีวัตถุประสงค์เกี่ยวกับการค้า การบริการ อุตสาหกรรม เกษตรกรรม การเงินหรือเศรษฐกิจ\n“สหกรณ์” หมายความว่า สหกรณ์ตามกฎหมายว่าด้วยสหกรณ์เฉพาะที่มีวัตถุประสงค์เกี่ยวกับการค้า การบริการ อุตสาหกรรม เกษตรกรรม การเงินหรือเศรษฐกิจ\n“นายทะเบียน” หมายความว่า นายทะเบียนกลางหอการค้า หรือนายทะเบียนหอการค้าประจำจังหวัด แล้วแต่กรณี\n“พนักงานเจ้าหน้าที่” หมายความว่า ผู้ซึ่งรัฐมนตรีแต่งตั้งให้ปฏิบัติการตามพระราชบัญญัตินี้\n“รัฐมนตรี” หมายความว่า รัฐมนตรีผู้รักษาการตามพระราชบัญญัตินี้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "5",
        "section_content": "พระราชบัญญัติหอการค้า พ.ศ. 2509 มาตรา 5 ให้รัฐมนตรีว่าการกระทรวงพาณิชย์รักษาการตามพระราชบัญญัตินี้ และให้มีอำนาจแต่งตั้งพนักงานเจ้าหน้าที่กับออกกฎกระทรวงกำหนดอัตราค่าธรรมเนียม และกำหนดกิจการอื่นเพื่อปฏิบัติการตามพระราชบัญญัตินี้\nกฎกระทรวงนั้น เมื่อได้ประกาศในราชกิจจานุเบกษาแล้วให้ใช้บังคับได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "6",
        "section_content": "พระราชบัญญัติหอการค้า พ.ศ. 2509 มาตรา 6 หอการค้ามี 4 ประเภท ดังต่อไปนี้\n(1) หอการค้าจังหวัด\n(2) หอการค้าไทย\n(3) หอการค้าต่างประเทศ\n(4) สภาหอการค้าแห่งประเทศไทย",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "7",
        "section_content": "พระราชบัญญัติหอการค้า พ.ศ. 2509 มาตรา 7 ให้จัดตั้งสำนักงานกลางทะเบียนหอการค้าขึ้นในกรมพัฒนาธุรกิจการค้า กระทรวงพาณิชย์ เพื่อควบคุมการออกใบอนุญาตและการจดทะเบียนหอการค้าทั่วราชอาณาจักร และทำหน้าที่เป็นสำนักงานทะเบียนหอการค้าประจำกรุงเทพมหานคร\nในจังหวัดอื่นนอกจากกรุงเทพมหานคร ให้จัดตั้งสำนักงานทะเบียนหอการค้าประจำจังหวัดขึ้นตรงต่อสำนักงานกลางทะเบียนหอการค้า\nให้อธิบดีกรมพัฒนาธุรกิจการค้าหรือผู้ซึ่งอธิบดีกรมพัฒนาธุรกิจการค้ามอบหมายเป็นนายทะเบียนกลางหอการค้าและนายทะเบียนหอการค้าประจำกรุงเทพมหานคร และให้ผู้ว่าราชการจังหวัดนอกจากกรุงเทพมหานครหรือผู้ซึ่งผู้ว่าราชการจังหวัดมอบหมายเป็นนายทะเบียนหอการค้าประจำจังหวัด",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "8",
        "section_content": "พระราชบัญญัติหอการค้า พ.ศ. 2509 มาตรา 8 ห้ามมิให้ผู้ใดจัดตั้งหอการค้า เว้นแต่จะได้รับอนุญาตจากนายทะเบียน\nการตั้งสาขาหอการค้าจะกระทำมิได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "9",
        "section_content": "พระราชบัญญัติหอการค้า พ.ศ. 2509 มาตรา 9 การขออนุญาตนั้น ให้ผู้เริ่มก่อการจัดตั้งมีจำนวนไม่น้อยกว่าห้าคน ยื่นคำขอต่อนายทะเบียนตามหลักเกณฑ์และวิธีการที่กำหนดในกฎกระทรวง",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "10",
        "section_content": "พระราชบัญญัติหอการค้า พ.ศ. 2509 มาตรา 10 เมื่อนายทะเบียนได้รับคำขออนุญาตและพิจารณาแล้วเห็นว่าข้อบังคับไม่ขัดต่อกฎหมาย ไม่เป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน และผู้เริ่มก่อการจัดตั้งเป็นผู้ซึ่งมีความประพฤติดี ให้นายทะเบียนสั่งอนุญาตและออกใบอนุญาตหอการค้าให้แก่ผู้ขออนุญาต พร้อมทั้งจดทะเบียนหอการค้าให้ด้วย\nถ้านายทะเบียนมีคำสั่งไม่อนุญาต ให้แจ้งคำสั่งเป็นหนังสือไปยังผู้ขออนุญาตโดยมิชักช้า ผู้ขออนุญาตมีสิทธิอุทธรณ์คำสั่งนั้นได้ โดยยื่นอุทธรณ์เป็นหนังสือต่อรัฐมนตรีภายในกำหนดสิบห้าวันนับแต่วันที่ได้รับแจ้งคำสั่ง คำวินิจฉัยของรัฐมนตรีให้เป็นที่สุด\nการอนุญาตให้ตั้งหอการค้าและการเลิกหอการค้า ให้นายทะเบียนกลางหอการค้าประกาศในราชกิจจานุเบกษา",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "11",
        "section_content": "พระราชบัญญัติหอการค้า พ.ศ. 2509 มาตรา 11 ให้หอการค้าที่ได้รับใบอนุญาตและจดทะเบียนแล้วเป็นนิติบุคคล",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "12",
        "section_content": "พระราชบัญญัติหอการค้า พ.ศ. 2509 มาตรา 12 ถ้าใบอนุญาตหอการค้าสูญหายหรือถูกทำลายให้หอการค้ายื่นคำขอรับใบแทน",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "13",
        "section_content": "พระราชบัญญัติหอการค้า พ.ศ. 2509 มาตรา 13 หอการค้าต้องมีข้อบังคับ และข้อบังคับนั้นอย่างน้อยต้องมีข้อความ ดังต่อไปนี้\n(1) ชื่อ\n(2) วัตถุที่ประสงค์\n(3) ที่ตั้งสำนักงาน\n(4) วิธีรับสมาชิกและให้สมาชิกออกจากหอการค้าตลอดจนสิทธิและหน้าที่ของสมาชิก\n(5) การดำเนินกิจการของหอการค้า การตั้ง การออกจากตำแหน่ง และการประชุมของกรรมการตลอดจนการประชุมใหญ่\nข้อบังคับของหอการค้าต้องนำไปจดทะเบียนต่อนายทะเบียนพร้อมกับการยื่นคำขออนุญาตจัดตั้งหอการค้า ก่อนออกใบอนุญาต ถ้านายทะเบียนเห็นสมควรจะสั่งให้แก้ไขเพิ่มเติมข้อบังคับนั้นก็ได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "14",
        "section_content": "พระราชบัญญัติหอการค้า พ.ศ. 2509 มาตรา 14 หอการค้าจังหวัดจะจัดตั้งขึ้นได้จังหวัดละหนึ่งหอการค้า โดยหอการค้าจังหวัดในกรุงเทพมหานครให้เรียกว่าหอการค้าไทย\nหอการค้าต่างประเทศจะจัดตั้งขึ้นได้เพียงประเทศละหนึ่งหอการค้า",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "15",
        "section_content": "พระราชบัญญัติหอการค้า พ.ศ. 2509 มาตรา 15 หอการค้าไทย หอการค้าต่างประเทศ สมาคมการค้า รัฐวิสาหกิจและสหกรณ์ อาจรวมกันจัดตั้งขึ้นเป็นสภาหอการค้าแห่งประเทศไทยได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "16",
        "section_content": "พระราชบัญญัติหอการค้า พ.ศ. 2509 มาตรา 16 ชื่อของหอการค้าต้องเป็นอักษรไทย แต่จะมีอักษรต่างประเทศกำกับไว้ท้ายหรือใต้ชื่ออักษรไทยด้วยก็ได้ และจะใช้ชื่อได้แต่เฉพาะที่ปรากฏในข้อบังคับเท่านั้น ห้ามมิให้ใช้ข้อความ “หอการค้าจังหวัด หอการค้าไทย หอการค้าต่างประเทศ หรือสภาหอการค้าแห่งประเทศไทย” หรือข้อความที่มีความหมายในทำนองเดียวกัน ประกอบชื่อโดยมิได้เป็นหอการค้าตามพระราชบัญญัตินี้\nให้หอการค้าจัดให้มีป้ายชื่ออ่านได้ชัดเจนติดไว้ที่หน้าสำนักงาน",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "17",
        "section_content": "พระราชบัญญัติหอการค้า พ.ศ. 2509 มาตรา 17 ห้ามมิให้บุคคลใดใช้ชื่อที่มีอักษรไทยประกอบว่า “หอการค้า” หรือ “สภาหอการค้าแห่งประเทศไทย” หรืออักษรต่างประเทศซึ่งแปลหรืออ่านว่า “หอการค้า” หรือ “สภาหอการค้าแห่งประเทศไทย” ในดวงตรา ป้ายชื่อ จดหมาย ใบแจ้งความ หรือเอกสารอย่างอื่นอันเกี่ยวกับธุรกิจ โดยมิได้เป็นหอการค้า เว้นแต่เป็นการใช้ในการขออนุญาตจัดตั้งหอการค้า",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "18",
        "section_content": "พระราชบัญญัติหอการค้า พ.ศ. 2509 มาตรา 18 ให้นายทะเบียนมีอำนาจออกคำสั่งเป็นหนังสือเรียกบุคคลใด ๆ มาสอบถามหรือให้ส่งเอกสารมาเพื่อประกอบการพิจารณาเกี่ยวกับการขออนุญาตจัดตั้งหอการค้าได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "19",
        "section_content": "พระราชบัญญัติหอการค้า พ.ศ. 2509 มาตรา 19 หอการค้ามีสมาชิกได้เพียง 4 ประเภท ดังต่อไปนี้\n(1) สมาชิกสามัญ\n(2) สมาชิกวิสามัญ\n(3) สมาชิกสมทบ\n(4) สมาชิกกิตติมศักดิ์\nสมาชิกสามัญเท่านั้นมีสิทธิได้รับเลือกตั้งเป็นกรรมการหอการค้า",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "20",
        "section_content": "พระราชบัญญัติหอการค้า พ.ศ. 2509 มาตรา 20 ภายใต้บังคับมาตรา 21 สมาชิกของหอการค้าจังหวัดต้องเป็นบุคคลธรรมดาสัญชาติไทย หรือนิติบุคคลที่มีบุคคลธรรมดาสัญชาติไทยเป็นหุ้นส่วนหรือผู้ถือหุ้นเกินกึ่งจำนวนเงินทุนของนิติบุคคลนั้น และเป็นผู้ประกอบวิสาหกิจในทางการค้า การบริการ การประกอบวิชาชีพอิสระ อุตสาหกรรม เกษตรกรรม การเงินหรือเศรษฐกิจ หรือต้องเป็นสมาคมการค้าที่มีสมาชิกซึ่งมีสัญชาติไทยเกินกึ่งจำนวนของสมาชิกทั้งหมด หรือต้องเป็นรัฐวิสาหกิจหรือสหกรณ์\nสมาชิกสามัญของหอการค้าจังหวัด นอกจากจะต้องมีคุณสมบัติตามวรรคหนึ่งแล้ว จะต้องมีภูมิลำเนาอยู่ในจังหวัดที่หอการค้าตั้งอยู่ด้วย\nบุคคลธรรมดา นิติบุคคล หรือสมาคมการค้าที่มิได้มีคุณสมบัติตามวรรคหนึ่ง จะเป็นได้แต่เพียงสมาชิกสมทบของหอการค้าจังหวัดเท่านั้น\nสมาชิกของหอการค้าจังหวัดหนึ่ง จะเป็นสมาชิกสมทบของหอการค้าไทย หรือหอการค้าจังหวัดอื่นอีกก็ได้",
        "reference": [
            {
                "section_num": "21",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "21",
        "section_content": "พระราชบัญญัติหอการค้า พ.ศ. 2509 มาตรา 21 หอการค้าไทยประกอบด้วยสมาชิกซึ่งเป็นบุคคลธรรมดาสัญชาติไทย หรือนิติบุคคลที่มีบุคคลธรรมดาสัญชาติไทยเป็นหุ้นส่วนหรือผู้ถือหุ้นเกินกึ่งจำนวนเงินทุนของนิติบุคคลนั้น และเป็นผู้ประกอบวิสาหกิจในทางการค้า การบริการ การประกอบวิชาชีพอิสระ อุตสาหกรรม เกษตรกรรม การเงินหรือเศรษฐกิจ หรือเป็นรัฐวิสาหกิจ สหกรณ์ หรือหอการค้าจังหวัด\nหอการค้าจังหวัดต้องเป็นสมาชิกสามัญของหอการค้าไทย\nสมาชิกสามัญอื่นยกเว้นหอการค้าจังหวัดจะต้องมีภูมิลำเนาอยู่ในเขตกรุงเทพมหานคร\nสมาชิกของหอการค้าไทย จะเป็นสมาชิกสมทบของหอการค้าจังหวัดอื่นอีกก็ได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "22",
        "section_content": "พระราชบัญญัติหอการค้า พ.ศ. 2509 มาตรา 22 หอการค้าต่างประเทศประกอบด้วยสมาชิกซึ่งมีภูมิลำเนาในราชอาณาจักรและเป็นบุคคลธรรมดาสัญชาติประเทศของหอการค้านั้น หรือนิติบุคคลที่มีบุคคลธรรมดาสัญชาติประเทศของหอการค้านั้นเป็นหุ้นส่วนหรือผู้ถือหุ้นตั้งแต่กึ่งจำนวนเงินทุนของนิติบุคคลนั้น รวมทั้งสาขาของนิติบุคคลที่จดทะเบียนในประเทศของหอการค้านั้นเกินกึ่งหนึ่งของจำนวนสมาชิกทั้งหมด และเป็นผู้ประกอบวิสาหกิจในทางการค้า การบริการ การประกอบวิชาชีพอิสระ อุตสาหกรรม เกษตรกรรม การเงิน หรือเศรษฐกิจ\nหอการค้าต่างประเทศต้องเป็นสมาชิกของสภาหอการค้าแห่งประเทศไทย",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "23",
        "section_content": "พระราชบัญญัติหอการค้า พ.ศ. 2509 มาตรา 23 สภาหอการค้าแห่งประเทศไทยประกอบด้วยสมาชิกซึ่งเป็นผู้แทนหอการค้าต่างประเทศหอละห้าคน ผู้แทนสมาคมการค้าสมาคมละสองคน ผู้แทนรัฐวิสาหกิจแห่งละสองคน ผู้แทนสหกรณ์แห่งละสองคน และผู้แทนหอการค้าไทยมีจำนวนไม่ต่ำกว่ากึ่งหนึ่งของจำนวนสมาชิกของสภาหอการค้าแห่งประเทศไทย\nผู้แทนหอการค้าไทยตามวรรคหนึ่งต้องประกอบด้วยผู้แทนหอการค้าจังหวัดทุกจังหวัดที่เป็นสมาชิกของหอการค้าไทย\nบุคคลธรรมดาหรือนิติบุคคลซึ่งเป็นสมาชิกของหอการค้าไทย หอการค้าจังหวัด หอการค้าต่างประเทศ สมาคมการค้า หรือสหกรณ์ จะเป็นได้แต่เพียงสมาชิกสมทบของสภาหอการค้าแห่งประเทศไทยเท่านั้น",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "24",
        "section_content": "พระราชบัญญัติหอการค้า พ.ศ. 2509 มาตรา 24 ให้มีคณะกรรมการหอการค้า ดังต่อไปนี้\n(1) คณะกรรมการหอการค้าจังหวัดประกอบด้วยกรรมการซึ่งที่ประชุมใหญ่เลือกตั้งจากสมาชิกสามัญ มีจำนวนตามข้อบังคับของหอการค้าจังหวัดนั้น\n(2) คณะกรรมการหอการค้าไทยประกอบด้วยกรรมการซึ่งที่ประชุมใหญ่เลือกตั้งจากสมาชิกสามัญ มีจำนวนตามข้อบังคับของหอการค้าไทย แต่ในจำนวนนี้ต้องเลือกตั้งจากสมาชิกซึ่งเป็นผู้แทนหอการค้าจังหวัดต่าง ๆ ด้วย รวมกันไม่น้อยกว่าสามคน\n(3) คณะกรรมการหอการค้าต่างประเทศประกอบด้วยกรรมการซึ่งที่ประชุมใหญ่แห่งหอการค้าต่างประเทศเลือกตั้งจากสมาชิกสามัญ มีจำนวนตามข้อบังคับของหอการค้าต่างประเทศนั้น\n(4) คณะกรรมการสภาหอการค้าแห่งประเทศไทย ประกอบด้วย\n(ก) ประธานกรรมการหอการค้าไทยเป็นประธานกรรมการโดยตำแหน่ง\n(ข) รองประธานกรรมการสี่คน โดยให้คณะกรรมการสภาหอการค้าแห่งประเทศไทยเลือกตั้งจากกรรมการฝ่ายหอการค้าไทย หอการค้าจังหวัด หอการค้าต่างประเทศ และสมาคมการค้าฝ่ายละหนึ่งคน\n(ค) กรรมการตามจำนวนที่กำหนดไว้ในข้อบังคับ โดยที่ประชุมใหญ่สมาชิกเลือกตั้งมาจากผู้แทนหอการค้าไทย หอการค้าจังหวัด หอการค้าต่างประเทศ และสมาคมการค้า ฝ่ายละเท่ากัน\n(ง) กรรมการซึ่งกระทรวงพาณิชย์แต่งตั้งจากผู้แทนรัฐวิสาหกิจและสหกรณ์รวมกันจำนวนหกคน",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "25",
        "section_content": "พระราชบัญญัติหอการค้า พ.ศ. 2509 มาตรา 25 ให้หอการค้ามีคณะกรรมการเป็นผู้ดำเนินกิจการของหอการค้า และเป็นผู้แทนของหอการค้าในกิจการอันเกี่ยวกับบุคคลภายนอก เพื่อการนี้คณะกรรมการจะมอบหมายให้กรรมการหรือเจ้าหน้าที่บริหารของหอการค้าในระดับผู้อำนวยการหรือรองผู้อำนวยการทำการแทนก็ได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "26",
        "section_content": "พระราชบัญญัติหอการค้า พ.ศ. 2509 มาตรา 26 นอกจากการออกจากตำแหน่งกรรมการตามข้อบังคับของหอการค้าแล้ว ให้กรรมการหอการค้าออกจากตำแหน่งเมื่อเป็นบุคคลล้มละลายหรือเมื่อต้องคำพิพากษาถึงที่สุดให้ลงโทษตามพระราชบัญญัตินี้ และไม่มีสิทธิเป็นกรรมการหอการค้าใด ๆ อีก เว้นแต่จะพ้นกำหนดสามปีนับแต่ได้พ้นจากการเป็นบุคคลล้มละลาย หรือนับแต่วันพ้นโทษ\nในกรณีที่กรรมการที่มิใช่กรรมการซึ่งกระทรวงพาณิชย์แต่งตั้งออกจากตำแหน่งก่อนครบวาระ และวาระของกรรมการเหลือไม่น้อยกว่าสองเดือน ให้คณะกรรมการเลือกบุคคลตามมาตรา 24 แล้วแต่กรณี เข้าดำรงตำแหน่งเป็นกรรมการแทน และให้บุคคลซึ่งเข้าเป็นกรรมการแทนนั้น อยู่ในตำแหน่งได้เพียงเท่าวาระที่ยังเหลืออยู่ของกรรมการซึ่งตนแทน",
        "reference": [
            {
                "section_num": "24",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "27",
        "section_content": "พระราชบัญญัติหอการค้า พ.ศ. 2509 มาตรา 27 สมาชิกของหอการค้ามีสิทธิขอตรวจสอบกิจการและทรัพย์สินของหอการค้าได้ โดยยื่นคำขอเป็นหนังสือต่อหอการค้า",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "28",
        "section_content": "พระราชบัญญัติหอการค้า พ.ศ. 2509 มาตรา 28 หอการค้ามีหน้าที่ ดังต่อไปนี้\n(1) ส่งเสริมการค้า การลงทุน การบริการ การท่องเที่ยว การประกอบวิชาชีพอิสระ อุตสาหกรรม เกษตรกรรม การเงิน เทคโนโลยี นวัตกรรมดิจิทัล พาณิชย์อิเล็กทรอนิกส์ สตาร์ทอัพ วิสาหกิจสมัยใหม่ หรือเศรษฐกิจโดยทั่วไป\n(2) ส่งเสริมและสนับสนุนการวิจัยเกี่ยวกับการค้า การลงทุน การบริการ การท่องเที่ยว การประกอบวิชาชีพอิสระ อุตสาหกรรม เกษตรกรรม การเงิน เทคโนโลยี นวัตกรรมดิจิทัล พาณิชย์อิเล็กทรอนิกส์ สตาร์ทอัพ วิสาหกิจสมัยใหม่ หรือเศรษฐกิจโดยทั่วไป รวมทั้งเก็บรวบรวมสถิติตลอดจนเผยแพร่ข่าวสารดังกล่าว\n(3) ออกใบรับรองแหล่งกำเนิดของสินค้า จัดทำและรับรองเอกสารที่ใช้ในทางการค้า การลงทุนระหว่างประเทศ รวมทั้งรับรองลายมือชื่อของบุคคลในเอกสาร ทั้งนี้ ตามหลักเกณฑ์และวิธีการที่สภาหอการค้าแห่งประเทศไทยประกาศกำหนด\n(4) วางมาตรฐานแห่งคุณภาพของสินค้า รวมทั้งตรวจสอบ หรือรับรองมาตรฐานสินค้า\n(5) จัดตั้งและดำเนินการสถานศึกษาที่เกี่ยวกับการค้า การลงทุน และเศรษฐกิจ พิพิธภัณฑ์สินค้า รวมทั้งการจัดงานแสดงสินค้าทั้งในและต่างประเทศ\n(6) เป็นสถาบันอนุญาโตตุลาการชี้ขาดข้อพิพาททางการค้า รวมทั้งจัดตั้งศูนย์ไกล่เกลี่ยและประนอมข้อพิพาททางการค้า\n(7) ส่งเสริม สนับสนุน พัฒนา และเสริมสร้างความเข้มแข็งให้แก่สมาชิก รวมทั้งสนับสนุนการสร้างผู้ประกอบการรุ่นใหม่\n(8) รับปรึกษาและให้ข้อแนะนำแก่สมาชิกเกี่ยวกับการค้า การลงทุน การบริการ การท่องเที่ยว การประกอบวิชาชีพอิสระ อุตสาหกรรม เกษตรกรรม การเงิน เทคโนโลยี นวัตกรรมดิจิทัล พาณิชย์อิเล็กทรอนิกส์ สตาร์ทอัพ วิสาหกิจสมัยใหม่ หรือเศรษฐกิจโดยทั่วไป รวมทั้งช่วยอำนวยความสะดวกต่าง ๆ ในการดำเนินธุรกิจของสมาชิก\n(9) ให้คำปรึกษาและเสนอข้อแนะนำแก่รัฐบาลหรือหน่วยงานของรัฐเพื่อขับเคลื่อนและพัฒนาเศรษฐกิจของประเทศ\n(10) ประสานงานในทางการค้าและการลงทุนระหว่างผู้ประกอบการกับทางราชการ\n(11) ทำความตกลงหรือความร่วมมือกับหน่วยงานของรัฐและเอกชนทั้งในและต่างประเทศ\n(12) ปฏิบัติการอื่นตามที่กฎหมายกำหนดให้เป็นหน้าที่ของหอการค้า",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "29",
        "section_content": "พระราชบัญญัติหอการค้า พ.ศ. 2509 มาตรา 29 ภายใต้บังคับมาตรา 28 ห้ามมิให้หอการค้ากระทำการใด ๆ ดังต่อไปนี้\n(1) ประกอบวิสาหกิจโดยหอการค้านั้นเอง หรือเข้าดำเนินการในการประกอบวิสาหกิจของสมาชิก หรือเข้ามีส่วน ถือหุ้น เป็นหุ้นส่วน หรือร่วมทุนในการประกอบวิสาหกิจกับบุคคลใด ๆ ทั้งนี้ ไม่รวมถึงการถือหุ้นที่มีผู้บริจาคหรือมอบให้แก่หอการค้า\n(2) ดำเนินการด้วยประการใด ๆ ในอันที่จะกดราคาสินค้าหรือค่าบริการให้ตกต่ำเกินสมควร หรือทำให้สูงเกินสมควร หรือทำให้เกิดปั่นป่วนเกี่ยวกับราคาสินค้าหรือค่าบริการ\n(3) ให้เงิน หรือให้กู้ยืมเงินแก่สมาชิกหรือบุคคลอื่นใด เว้นแต่เป็นการให้เพื่อการกุศลสาธารณะ หรือตามหน้าที่ศีลธรรม หรือตามควรแก่อัธยาศัยในสังคม หรือเพื่อเป็นสวัสดิการแก่พนักงานของหอการค้า\n(4) ดำเนินการด้วยประการใด ๆ เพื่อเพิ่ม ลด หรือกำกัดปริมาณการผลิต ปริมาณสินค้าที่จำหน่ายหรือบริการอื่น และการดำเนินการดังกล่าวนั้นเป็นผลเสียหายแก่ตลาดการค้า การเงิน ภายในหรือภายนอกประเทศ หรือเศรษฐกิจของประเทศ\n(5) ดำเนินการด้วยประการใด ๆ อันเป็นการทำลายการแข่งขันอันพึงมีตามปกติวิสัยของการประกอบวิสาหกิจ เว้นแต่จะเป็นการปฏิบัติตามนโยบายหรือระเบียบของทางราชการ\n(6) ดำเนินการด้วยประการใด ๆ อันอาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน\n(7) กีดกันหรือขัดขวางมิให้ผู้ใดซึ่งมีคุณสมบัติที่จะเป็นสมาชิกได้ตามข้อบังคับของหอการค้าเข้าเป็นสมาชิก หรือบังคับด้วยประการใด ๆ ให้เข้าเป็นสมาชิกโดยผู้นั้นไม่สมัครใจ หรือให้สมาชิกออกจากหอการค้าโดยเจตนาอันไม่สุจริต หรือขัดต่อข้อบังคับของหอการค้า\n(8) เปิดเผยสถิติ เอกสาร หรือข้อความอันเกี่ยวกับประโยชน์ส่วนได้เสีย โดยเฉพาะของสมาชิกผู้ใด เว้นแต่จะได้รับความยินยอมเป็นหนังสือจากสมาชิกผู้นั้น\n(9) ให้ หรือยอมให้บุคคลอื่นซึ่งมิใช่กรรมการดำเนินกิจการในหน้าที่ของกรรมการ เว้นแต่ผู้ซึ่งคณะกรรมการมอบหมายตามมาตรา 25",
        "reference": [
            {
                "section_num": "25",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "28",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "30",
        "section_content": "พระราชบัญญัติหอการค้า พ.ศ. 2509 มาตรา 30 ห้ามมิให้หอการค้าแบ่งปันผลกำไรหรือรายได้ให้แก่สมาชิก หรือดำเนินการในทางการเมือง",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "31",
        "section_content": "พระราชบัญญัติหอการค้า พ.ศ. 2509 มาตรา 31 ให้นายทะเบียนมีอำนาจออกคำสั่งเป็นหนังสือให้กรรมการหรือสมาชิกมาชี้แจงข้อเท็จจริงเกี่ยวกับกิจการของหอการค้า หรือให้ส่งเอกสารเกี่ยวกับการดำเนินงานหรือรายงานการประชุมของหอการค้าได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "32",
        "section_content": "พระราชบัญญัติหอการค้า พ.ศ. 2509 มาตรา 32 เพื่อปฏิบัติการตามพระราชบัญญัตินี้ ให้นายทะเบียนหรือพนักงานเจ้าหน้าที่มีอำนาจเข้าไปตรวจสอบในสำนักงานของหอการค้าได้ในระหว่างเวลาทำงานของหอการค้า\nในการปฏิบัติการตามวรรคหนึ่ง ให้พนักงานเจ้าหน้าที่แสดงบัตรประจำตัวพนักงานเจ้าหน้าที่ต่อผู้ซึ่งเกี่ยวข้อง\nบัตรประจำตัวพนักงานเจ้าหน้าที่ให้เป็นไปตามแบบที่รัฐมนตรีกำหนด\nในการปฏิบัติการของนายทะเบียนหรือพนักงานเจ้าหน้าที่ตามวรรคหนึ่ง ให้ผู้ซึ่งเกี่ยวข้องอำนวยความสะดวกหรือช่วยเหลือตามสมควร หรือให้คำชี้แจงแก่นายทะเบียน หรือพนักงานเจ้าหน้าที่ตามที่ขอร้อง",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "33",
        "section_content": "พระราชบัญญัติหอการค้า พ.ศ. 2509 มาตรา 33 ให้หอการค้าจัดทำทะเบียนสมาชิกเก็บรักษาไว้ที่สำนักงานของหอการค้าและให้ส่งสำเนาทะเบียนสมาชิกนั้นแก่นายทะเบียนภายในกำหนดเก้าสิบวันนับแต่วันที่ได้รับใบอนุญาตและจดทะเบียนเป็นหอการค้า ทะเบียนสมาชิกนั้นอย่างน้อยให้มีรายการดังต่อไปนี้\n(1) ชื่อและสัญชาติของสมาชิก\n(2) ชื่อที่ใช้ในการประกอบวิสาหกิจและประเภทของวิสาหกิจ\n(3) ที่ตั้งสำนักงานของสมาชิก\n(4) วันที่เข้าเป็นสมาชิก\nเมื่อมีการรับสมาชิกใหม่หรือมีการเปลี่ยนแปลงเกี่ยวกับทะเบียนสมาชิก ให้หอการค้าแจ้งการรับสมาชิกใหม่ หรือการเปลี่ยนแปลงนั้นต่อนายทะเบียนภายในกำหนดเก้าสิบวันนับแต่วันที่รับสมาชิกใหม่หรือมีการเปลี่ยนแปลง",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "34",
        "section_content": "พระราชบัญญัติหอการค้า พ.ศ. 2509 มาตรา 34 ให้หอการค้าจัดทำงบดุลอย่างน้อยครั้งหนึ่งทุกรอบสิบสองเดือน อันจัดว่าเป็นรอบปีในทางบัญชีของหอการค้านั้น\nงบดุลนั้นต้องมีรายการแสดงจำนวนสินทรัพย์และหนี้สินของหอการค้า กับทั้งบัญชีรายรับรายจ่าย งบดุลต้องทำให้แล้วเสร็จและจัดให้มีผู้สอบบัญชีตรวจสอบแล้วนำเสนอเพื่ออนุมัติต่อที่ประชุมใหญ่ของหอการค้าภายในกำหนดหนึ่งร้อยยี่สิบวันนับแต่วันที่สิ้นปีการบัญชี",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "35",
        "section_content": "พระราชบัญญัติหอการค้า พ.ศ. 2509 มาตรา 35 ให้หอการค้าจัดทำรายงานประจำปี แสดงผลการดำเนินกิจการของหอการค้าเสนอต่อที่ประชุมใหญ่ในคราวที่เสนองบดุล และให้ส่งสำเนารายงานกับงบดุลไปยังนายทะเบียนภายในกำหนดสามสิบวันนับแต่วันที่มีการประชุมใหญ่",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "36",
        "section_content": "พระราชบัญญัติหอการค้า พ.ศ. 2509 มาตรา 36 การแก้ไขหรือเพิ่มเติมข้อบังคับของหอการค้าจะกระทำได้ก็แต่โดยมติของที่ประชุมใหญ่ และต้องนำไปจดทะเบียนต่อนายทะเบียนภายในกำหนดสามสิบวัน นับแต่วันที่ที่ประชุมใหญ่ลงมติ แต่ถ้านายทะเบียนเห็นว่าการแก้ไขหรือเพิ่มเติมข้อบังคับนั้นขัดต่อวัตถุที่ประสงค์ของหอการค้า หรือขัดต่อกฎหมาย ห้ามมิให้นายทะเบียนรับจดทะเบียนการแก้ไขหรือเพิ่มเติมข้อบังคับนั้น\nถ้านายทะเบียนไม่รับจดทะเบียนการแก้ไขหรือเพิ่มเติมข้อบังคับ ให้นำมาตรา 10 วรรคสอง มาใช้บังคับโดยอนุโลม",
        "reference": [
            {
                "section_num": "10",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "37",
        "section_content": "พระราชบัญญัติหอการค้า พ.ศ. 2509 มาตรา 37 การตั้งกรรมการหรือการเปลี่ยนตัวกรรมการของหอการค้า ต้องนำไปจดทะเบียนต่อนายทะเบียนภายในกำหนดสามสิบวันนับแต่วันตั้งหรือเปลี่ยนตัวกรรมการ\nถ้านายทะเบียนเห็นว่าผู้ได้รับการตั้งให้เป็นกรรมการนั้นเป็นผู้ซึ่งมีความประพฤติเสื่อมเสีย หรือมีเหตุอันควรสงสัยว่าอาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน นายทะเบียนมีอำนาจไม่รับจดทะเบียนผู้นั้นเป็นกรรมการของหอการค้าได้",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "38",
        "section_content": "พระราชบัญญัติหอการค้า พ.ศ. 2509 มาตรา 38 ผู้ใดประสงค์จะขอตรวจหรือคัดเอกสาร หรือขอให้คัดและรับรองสำเนาเอกสารเกี่ยวกับหอการค้า ให้ยื่นคำขอตามแบบที่นายทะเบียนกลางหอการค้ากำหนด",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "39",
        "section_content": "พระราชบัญญัติหอการค้า พ.ศ. 2509 มาตรา 39 เมื่อปรากฏว่าคณะกรรมการ กรรมการหรือสมาชิกของหอการค้ากระทำการใด ๆ อันอาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน ให้นายทะเบียนมีอำนาจสั่งเป็นหนังสือให้คณะกรรมการ กรรมการหรือสมาชิกนั้นระงับหรือจัดการแก้ไขการกระทำนั้นภายในระยะเวลาที่นายทะเบียนกำหนด",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "40",
        "section_content": "พระราชบัญญัติหอการค้า พ.ศ. 2509 มาตรา 40 เมื่อหอการค้ากระทำการอันเป็นการฝ่าฝืนมาตรา 29 รัฐมนตรีมีอำนาจสั่งให้กรรมการทั้งคณะหรือเป็นรายบุคคลออกจากตำแหน่งได้ ในกรณีเช่นนี้ คณะกรรมการหรือกรรมการนั้นไม่มีสิทธิเป็นกรรมการหอการค้าอีก เว้นแต่จะพ้นกำหนดสามปีนับแต่วันที่ถูกรัฐมนตรีสั่งให้ออกจากตำแหน่ง",
        "reference": [
            {
                "section_num": "29",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "41",
        "section_content": "พระราชบัญญัติหอการค้า พ.ศ. 2509 มาตรา 41 เมื่อมีเหตุอันควรสงสัยว่าหอการค้าใดจะดำเนินการไม่ชอบด้วยกฎหมาย หรืออาจเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน ให้นายทะเบียนมีอำนาจสั่งเป็นหนังสือให้หอการค้านั้นแจ้งวันเวลาประชุมทุกคราวมาให้นายทะเบียนทราบล่วงหน้าไม่น้อยกว่าสามวัน ในกรณีเช่นนี้ ให้นายทะเบียนหรือพนักงานเจ้าหน้าที่มีอำนาจเข้าไปฟังการประชุมได้\nหอการค้าใดไม่แจ้งวันเวลาประชุมตามคำสั่งของนายทะเบียน ให้นายทะเบียนมีอำนาจสั่งให้หอการค้านั้นงดการประชุมได้ครั้งหนึ่งไม่เกินเก้าสิบวันนับแต่วันที่นายทะเบียนสั่ง\nในกรณีที่นายทะเบียนมีคำสั่งให้งดการประชุม ให้นำมาตรา 10 วรรคสอง มาใช้บังคับโดยอนุโลม",
        "reference": [
            {
                "section_num": "10",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "42",
        "section_content": "พระราชบัญญัติหอการค้า พ.ศ. 2509 มาตรา 42 ถ้าที่ประชุมใหญ่ของหอการค้าลงมติอันเป็นการฝ่าฝืนกฎหมาย หรือข้อบังคับของหอการค้า เมื่อสมาชิกคนหนึ่งคนใดหรือพนักงานเจ้าหน้าที่ร้องขอ ให้ศาลเพิกถอนมติของที่ประชุมใหญ่นั้นเสีย แต่ในกรณีที่สมาชิกร้องขอให้เพิกถอนให้กระทำภายในกำหนดสามสิบวันนับแต่วันที่ได้ลงมตินั้น",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "43",
        "section_content": "พระราชบัญญัติหอการค้า พ.ศ. 2509 มาตรา 43 ให้รัฐมนตรีมีอำนาจสั่งให้เลิกหอการค้าได้ในกรณีดังต่อไปนี้\n(1) เมื่อปรากฏว่าการกระทำของหอการค้าผิดต่อกฎหมายหรือเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน\n(2) เมื่อหอการค้าปฏิบัติการอันเป็นการฝ่าฝืนมาตรา 29 และการกระทำนั้นเป็นการเสียหายอย่างร้ายแรง\n(3) เมื่อหอการค้าไม่สามารถดำเนินกิจการต่อไป หรือหยุดดำเนินกิจการตั้งแต่สองปีขึ้นไป\n(4) เมื่อปรากฏว่าหอการค้าให้ หรือยอมให้บุคคลอื่นซึ่งมิใช่กรรมการดำเนินกิจการในหน้าที่ของกรรมการ เว้นแต่ผู้ซึ่งคณะกรรมการมอบหมายตามมาตรา 25\nกรรมการของหอการค้าที่รัฐมนตรีสั่งให้เลิกตาม (1) (2) หรือ (4) ผู้ใดซึ่งมีส่วนในการกระทำอันเป็นเหตุให้หอการค้านั้นถูกรัฐมนตรีสั่งให้เลิก ไม่มีสิทธิเป็นกรรมการหอการค้าอีก เว้นแต่จะพ้นกำหนดสามปีนับแต่วันที่รัฐมนตรีสั่งให้เลิกหอการค้านั้น",
        "reference": [
            {
                "section_num": "25",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "29",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "44",
        "section_content": "พระราชบัญญัติหอการค้า พ.ศ. 2509 มาตรา 44 หอการค้าย่อมเลิกด้วยเหตุใดเหตุหนึ่ง ดังต่อไปนี้\n(1) เมื่อที่ประชุมใหญ่ลงมติให้เลิกด้วยคะแนนเสียงไม่น้อยกว่ากึ่งหนึ่งของจำนวนสมาชิกสามัญทั้งหมด\n(2) เมื่อล้มละลาย\n(3) เมื่อรัฐมนตรีสั่งให้เลิกตามมาตรา 43\nให้หอการค้าที่เลิกตาม (1) หรือ (2) แจ้งให้นายทะเบียนทราบภายในกำหนดสิบห้าวันนับแต่วันที่เกิดมีเหตุที่ทำให้เลิก",
        "reference": [
            {
                "section_num": "43",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "45",
        "section_content": "พระราชบัญญัติหอการค้า พ.ศ. 2509 มาตรา 45 ภายใต้บังคับมาตรา 10 วรรคสาม เมื่อหอการค้าใดเลิกไปเพราะเหตุใดเหตุหนึ่งตามที่ระบุไว้ในมาตรา 44 ให้นายทะเบียนเพิกถอนใบอนุญาตและขีดชื่อหอการค้านั้นออกจากทะเบียน ในกรณีเช่นนี้ ให้ถือว่าหอการค้านั้นคงดำเนินการต่อไปได้เพียงเท่าที่จำเป็นเพื่อการชำระบัญชีเท่านั้น",
        "reference": [
            {
                "section_num": "10",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "44",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "46",
        "section_content": "พระราชบัญญัติหอการค้า พ.ศ. 2509 มาตรา 46 การชำระบัญชีหอการค้าซึ่งเลิกตามมาตรา 44 ให้นำบทบัญญัติแห่งประมวลกฎหมายแพ่งและพาณิชย์อันว่าด้วยการชำระบัญชีห้างหุ้นส่วนจดทะเบียน ห้างหุ้นส่วนจำกัด และบริษัทจำกัด มาใช้บังคับโดยอนุโลม",
        "reference": [
            {
                "section_num": "44",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "47",
        "section_content": "พระราชบัญญัติหอการค้า พ.ศ. 2509 มาตรา 47 เมื่อได้ชำระบัญชีแล้ว ถ้ามีทรัพย์สินเหลืออยู่เท่าใดจะแบ่งให้แก่สมาชิกของหอการค้าไม่ได้ ทรัพย์สินทั้งนั้นจะต้องโอนไปให้แก่นิติบุคคลอื่นที่มีวัตถุที่ประสงค์เกี่ยวกับการกุศลสาธารณะตามที่ระบุไว้ในข้อบังคับของหอการค้า หรือถ้าไม่ได้ระบุไว้ก็ให้เป็นไปตามมติของที่ประชุมใหญ่ว่าจะโอนไปให้แก่นิติบุคคลใดที่มีวัตถุที่ประสงค์เกี่ยวกับการกุศลสาธารณะ ในกรณีนอกจากที่กล่าวมาแล้ว ให้ทรัพย์สินที่เหลือนั้นตกเป็นของรัฐ",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "48",
        "section_content": "พระราชบัญญัติหอการค้า พ.ศ. 2509 มาตรา 48 ผู้ใดฝ่าฝืนมาตรา 8 ต้องระวางโทษจำคุกไม่เกินหนึ่งปี หรือปรับไม่เกินหนึ่งหมื่นบาท หรือทั้งจำทั้งปรับ",
        "reference": [
            {
                "section_num": "8",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "49",
        "section_content": "พระราชบัญญัติหอการค้า พ.ศ. 2509 มาตรา 49 ผู้ใดเป็นสมาชิกของหอการค้าที่มิได้รับอนุญาตตามมาตรา 8 มีความผิดทางพินัยต้องชำระค่าปรับเป็นพินัยไม่เกินสองพันบาท*",
        "reference": [
            {
                "section_num": "8",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "50",
        "section_content": "พระราชบัญญัติหอการค้า พ.ศ. 2509 มาตรา 50 ผู้ใดฝ่าฝืนมาตรา 16 มีความผิดทางพินัยต้องชำระค่าปรับเป็นพินัยไม่เกินหนึ่งพันบาท และชำระค่าปรับเป็นพินัยอีกวันละห้าสิบบาท*จนกว่าจะได้จัดการแก้ไขให้ถูกต้อง",
        "reference": [
            {
                "section_num": "16",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "51",
        "section_content": "พระราชบัญญัติหอการค้า พ.ศ. 2509 มาตรา 51 ผู้ใดฝ่าฝืนมาตรา 17 มีความผิดทางพินัยต้องชำระค่าปรับเป็นพินัยไม่เกินสองพันบาท และชำระค่าปรับเป็นพินัยอีกวันละห้าสิบบาท*จนกว่าจะเลิกใช้",
        "reference": [
            {
                "section_num": "17",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "52",
        "section_content": "พระราชบัญญัติหอการค้า พ.ศ. 2509 มาตรา 52 ผู้ใดไม่ปฏิบัติตามคำสั่งของนายทะเบียนตามมาตรา 18 หรือมาตรา 31 หรือไม่ปฏิบัติตามมาตรา 32 วรรคสี่ มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "18",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "31",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "32",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "53",
        "section_content": "พระราชบัญญัติหอการค้า พ.ศ. 2509 มาตรา 53 หอการค้าใดไม่ยอมให้สมาชิกตรวจสอบกิจการและทรัพย์สินของหอการค้านั้นตามมาตรา 27 มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "27",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "54",
        "section_content": "พระราชบัญญัติหอการค้า พ.ศ. 2509 มาตรา 54 หอการค้าใดฝ่าฝืนมาตรา 29 หรือมาตรา 30 มีความผิดทางพินัยต้องชำระค่าปรับเป็นพินัยไม่เกินห้าหมื่นบาท*",
        "reference": [
            {
                "section_num": "29",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "30",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "55",
        "section_content": "พระราชบัญญัติหอการค้า พ.ศ. 2509 มาตรา 55 กรรมการของหอการค้าผู้ใดฝ่าฝืนมาตรา 29 หรือกระทำการอันเป็นการผิดวัตถุที่ประสงค์ของหอการค้าและการกระทำนั้นเป็นภัยต่อเศรษฐกิจ ความมั่นคงของประเทศ หรือต่อความสงบเรียบร้อยหรือศีลธรรมอันดีของประชาชน มีความผิดทางพินัยต้องชำระค่าปรับเป็นพินัยไม่เกินสามหมื่นบาท*",
        "reference": [
            {
                "section_num": "29",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "56",
        "section_content": "พระราชบัญญัติหอการค้า พ.ศ. 2509 มาตรา 56 หอการค้าใดฝ่าฝืนมาตรา 33 มาตรา 34 มาตรา 35 มาตรา 36 หรือมาตรา 37 วรรคหนึ่ง มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "33",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "34",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "35",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "36",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "37",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "57",
        "section_content": "พระราชบัญญัติหอการค้า พ.ศ. 2509 มาตรา 57 ผู้ใดไม่ปฏิบัติตามคำสั่งของนายทะเบียนตามมาตรา 39 หรือมาตรา 41 วรรคหนึ่งหรือวรรคสอง มีความผิดทางพินัยต้องชำระค่าปรับเป็นพินัยไม่เกินสองพันบาท*",
        "reference": [
            {
                "section_num": "39",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "41",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "58",
        "section_content": "พระราชบัญญัติหอการค้า พ.ศ. 2509 มาตรา 58 ผู้ใดฝ่าฝืนมาตรา 40 หรือยังขืนเป็นกรรมการหรือสมาชิกของหอการค้าที่เลิกตามมาตรา 44 หรือตามมาตรา 61 วรรคสาม แล้ว ต้องระวางโทษจำคุกไม่เกินสองปี หรือปรับไม่เกินสองหมื่นบาท หรือทั้งจำทั้งปรับ",
        "reference": [
            {
                "section_num": "40",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "44",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "61",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "59",
        "section_content": "พระราชบัญญัติหอการค้า พ.ศ. 2509 มาตรา 59 หอการค้าใดฝ่าฝืนมาตรา 44 วรรคสอง หรือไม่ปฏิบัติตามมาตรา 46 มีความผิดทางพินัยต้องชำระค่าปรับเป็นพินัยไม่เกินหนึ่งพันบาท*",
        "reference": [
            {
                "section_num": "44",
                "law_name": "พระราชบัญญัติหอการค้า พ.ศ. 2509",
                "include": true
            },
            {
                "section_num": "46",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "60",
        "section_content": "พระราชบัญญัติหอการค้า พ.ศ. 2509 มาตรา 60 ผู้ใดฝ่าฝืนมาตรา 47 ต้องระวางโทษจำคุกไม่เกินหนึ่งปี หรือปรับไม่เกินหนึ่งหมื่นบาท หรือทั้งจำทั้งปรับ",
        "reference": [
            {
                "section_num": "47",
                "law_name": "พระราชบัญญัติหอการค้า พ.ศ. 2509",
                "include": true
            }
        ]
    },
    {
        "law_name": "พระราชบัญญัติหอการค้า พ.ศ. 2509",
        "section_num": "60/1",
        "section_content": "พระราชบัญญัติหอการค้า พ.ศ. 2509 มาตรา 60/1 บรรดาความผิดตามพระราชบัญญัตินี้ที่มีโทษปรับสถานเดียว ให้อธิบดีกรมพัฒนาธุรกิจการค้าหรือผู้ซึ่งอธิบดีกรมพัฒนาธุรกิจการค้ามอบหมายมีอำนาจเปรียบเทียบได้ และเมื่อผู้กระทำความผิดได้ชำระค่าปรับตามที่ได้เปรียบเทียบแล้ว ให้คดีเป็นอันเลิกกันตามประมวลกฎหมายวิธีพิจารณาความอาญา",
        "reference": []
    },
    {
        "law_name": "พระราชบัญญัติหอการค้า พ.ศ. 2509",
        "section_num": "61",
        "section_content": "พระราชบัญญัติหอการค้า พ.ศ. 2509 มาตรา 61 บรรดาหอการค้า สภาการค้า หรือสมาคมที่มีลักษณะหรือวัตถุที่ประสงค์อย่างเดียวกับหอการค้าที่ได้จดทะเบียนเป็นสมาคมตามประมวลกฎหมายแพ่งและพาณิชย์อยู่ก่อนวันที่พระราชบัญญัตินี้ใช้บังคับ หากประสงค์จะเป็นหอการค้าตามพระราชบัญญัตินี้ต้องขออนุญาตเป็นหอการค้าภายในกำหนดเก้าสิบวันนับแต่วันที่พระราชบัญญัตินี้ใช้บังคับ และเมื่อได้รับอนุญาตให้เป็นหอการค้าตามพระราชบัญญัตินี้แล้ว ให้นายทะเบียนสมาคมตามประมวลกฎหมายแพ่งและพาณิชย์ขีดชื่อหอการค้า สภาการค้า หรือสมาคมนั้นออกเสียจากทะเบียนสมาคม\nบรรดาทรัพย์สินและหนี้สินของหอการค้า สภาการค้า หรือสมาคมที่มีลักษณะหรือวัตถุประสงค์อย่างเดียวกับหอการค้าที่ได้รับอนุญาตและจดทะเบียนเป็นหอการค้าตามพระราชบัญญัตินี้ ให้โอนมาเป็นของหอการค้าที่ได้จัดตั้งขึ้นใหม่\nถ้าหอการค้า สภาการค้า หรือสมาคมที่มีลักษณะหรือวัตถุที่ประสงค์อย่างเดียวกับหอการค้าที่ได้จดทะเบียนเป็นสมาคมตามประมวลกฎหมายแพ่งและพาณิชย์ ไม่ขออนุญาตเป็นหอการค้าตามพระราชบัญญัตินี้ ภายในกำหนดเวลาดังกล่าวในวรรคหนึ่ง ให้ถือว่าเป็นอันเลิกและให้นายทะเบียนสมาคมตามประมวลกฎหมายแพ่งและพาณิชย์ขีดชื่อหอการค้า สภาการค้า หรือสมาคมนั้นออกเสียจากทะเบียนสมาคม\nถ้าหอการค้า สภาการค้า หรือสมาคมที่มีลักษณะหรือวัตถุที่ประสงค์อย่างเดียวกับหอการค้าไม่พอใจในคำสั่งของนายทะเบียนตามประมวลกฎหมายแพ่งและพาณิชย์ที่ให้ขีดชื่อออกจากทะเบียนสมาคม ก็มีสิทธิอุทธรณ์คำสั่งนั้นได้ โดยยื่นอุทธรณ์เป็นหนังสือต่อรัฐมนตรี ภายในกำหนดสิบห้าวันนับแต่วันที่ได้รับแจ้งคำสั่ง คำวินิจฉัยของรัฐมนตรีให้เป็นที่สุด",
        "reference": []
    }
]