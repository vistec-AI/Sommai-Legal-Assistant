[
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "1",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 1 พระราชบัญญัตินี้เรียกว่า “พระราชบัญญัติทะเบียนพาณิชย์ พ.ศ. 2499”",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "2",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 2 พระราชบัญญัตินี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "3",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 3 ให้ยกเลิก\n(1) พระราชบัญญัติทะเบียนพาณิชย์ พุทธศักราช 2479\n(2) พระราชบัญญัติทะเบียนพาณิชย์ (ฉบับที่ 2) พ.ศ. 2490\n(3) บรรดาบทกฎหมาย กฎ และข้อบังคับอื่น ๆ ในส่วนที่มีบัญญัติไว้แล้วในพระราชบัญญัตินี้ หรือซึ่งขัดหรือแย้งกับบทแห่งพระราชบัญญัตินี้",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "4",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 4 ให้รัฐมนตรีว่าการกระทรวงเศรษฐการรักษาการตามพระราชบัญญัตินี้ และให้มีอำนาจแต่งตั้งพนักงานเจ้าหน้าที่กับออกกฎกระทรวงกำหนดอัตราค่าธรรมเนียมไม่เกินอัตราท้ายพระราชบัญญัตินี้ และกำหนดกิจการอื่น ๆ เพื่อปฏิบัติการให้เป็นไปตามพระราชบัญญัตินี้\nกฎกระทรวงนั้น เมื่อได้ประกาศในราชกิจจานุเบกษาแล้วให้ใช้บังคับได้",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "5",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 5 ในพระราชบัญญัตินี้\n(1) “รัฐมนตรี” หมายความว่า รัฐมนตรีผู้รักษาการตามพระราชบัญญัตินี้\n(2) “นายทะเบียนพาณิชย์” หมายความว่า พนักงานเจ้าหน้าที่ซึ่งรัฐมนตรีได้แต่งตั้งให้เป็นผู้มีหน้าที่รับจดทะเบียนตามพระราชบัญญัตินี้\n(3) “พนักงานเจ้าหน้าที่” หมายความว่า บุคคลซึ่งรัฐมนตรีได้แต่งตั้งให้เป็นผู้ปฏิบัติการตามพระราชบัญญัตินี้\n(4) “ผู้ประกอบพาณิชยกิจ” หมายความว่า บุคคลธรรมดาหรือนิติบุคคลซึ่งประกอบพาณิชยกิจเป็นอาชีพปกติ และให้หมายความรวมทั้งผู้เป็นหุ้นส่วนที่ไม่จำกัดความรับผิด กรรมการ หรือผู้จัดการด้วย\n(5) “สำนักงาน” หมายความว่า สถานที่ซึ่งใช้ประกอบพาณิชยกิจเป็นปกติ",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "6",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 6 ให้ถือกิจการดังต่อไปนี้เป็นพาณิชยกิจตามความหมายแห่งพระราชบัญญัตินี้\n(1) การซื้อ การขาย การขายทอดตลาด การแลกเปลี่ยน\n(2) การให้เช่า การให้เช่าซื้อ\n(3) การเป็นนายหน้าหรือตัวแทนค้าต่าง\n(4) การขนส่ง\n(5) การหัตถกรรม การอุตสาหกรรม\n(6) การรับจ้างทำของ\n(7) การให้กู้ยืมเงิน การรับจำนำ การรับจำนอง\n(8) การคลังสินค้า\n(9) การรับแลกเปลี่ยนหรือซื้อขายเงินตราต่างประเทศ การซื้อ หรือขายตั๋วเงิน การธนาคาร การเครดิตฟองซิเอร์ การโพยก๊วน\n(10) การรับประกันภัย\n(11) กิจการอื่นซึ่งกำหนดโดยพระราชกฤษฎีกา",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "7",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 7 พระราชบัญญัตินี้มิให้ใช้บังคับแก่\n(1) การค้าเร่ การค้าแผงลอย\n(2) พาณิชยกิจเพื่อการบำรุงศาสนาหรือเพื่อการกุศล\n(3) พาณิชยกิจของนิติบุคคลซึ่งได้มีพระราชบัญญัติหรือพระราชกฤษฎีกาจัดตั้งขึ้น\n(4) พาณิชยกิจของกระทรวง ทบวง กรม\n(5) พาณิชยกิจของมูลนิธิ สมาคม สหกรณ์\n(6) พาณิชยกิจซึ่งรัฐมนตรีได้ประกาศในราชกิจจานุเบกษา",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "8",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 8 ให้รัฐมนตรีมีอำนาจกำหนดเป็นครั้งคราวโดยประกาศในราชกิจจานุเบกษาว่า พาณิชยกิจใดตามที่ระบุไว้ในมาตรา 6 ในท้องที่ใด ผู้ประกอบพาณิชยกิจจะต้องจดทะเบียนพาณิชย์",
        "reference": [
            {
                "section_num": "6",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            }
        ]
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "9",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 9 ให้กรมพัฒนาธุรกิจการค้า กระทรวงพาณิชย์ เป็นสำนักงานกลางทะเบียนพาณิชย์มีหน้าที่กำกับดูแลการรับจดทะเบียนพาณิชย์ตามพระราชบัญญัตินี้\nให้กรุงเทพมหานคร เมืองพัทยา และองค์การบริหารส่วนจังหวัดเป็นสำนักงานทะเบียนพาณิชย์ เพื่อรับจดทะเบียนพาณิชย์ในท้องที่ของตน\nให้รัฐมนตรีมีอำนาจกำหนดให้องค์กรปกครองส่วนท้องถิ่นอื่นที่มีความพร้อมเป็นสำนักงานทะเบียนพาณิชย์เพื่อรับจดทะเบียนพาณิชย์ในท้องที่ของตนได้ โดยประกาศในราชกิจจานุเบกษา ในการนี้ให้องค์การบริหารส่วนจังหวัดยังคงมีอำนาจรับจดทะเบียนพาณิชย์เฉพาะในท้องที่นอกเขตขององค์กรปกครองส่วนท้องถิ่นที่รัฐมนตรีประกาศกำหนด\nเพื่อประโยชน์ในการรวบรวมสถิติและทราบหลักฐานของผู้ประกอบพาณิชยกิจบางประเภท ให้รัฐมนตรีมีอำนาจกำหนดให้กรมพัฒนาธุรกิจการค้าเป็นสำนักงานทะเบียนพาณิชย์ เพื่อรับจดทะเบียนพาณิชยกิจตามประเภทที่รัฐมนตรีประกาศกำหนดได้ โดยประกาศในราชกิจจานุเบกษา",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "10",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 10 การจดทะเบียนนั้น ผู้ประกอบพาณิชยกิจตั้งสำนักงานแห่งใหญ่อยู่ในท้องที่ใด ให้จดทะเบียน ณ สำนักงานทะเบียนพาณิชย์ในท้องที่นั้น\nถ้าสำนักงานแห่งใหญ่ตั้งอยู่ในต่างประเทศ และมาประกอบพาณิชยกิจในประเทศไทย สำนักงานสาขาใหญ่ตั้งอยู่ในท้องที่ใด ให้จดทะเบียน ณ สำนักงานทะเบียนพาณิชย์ในท้องที่นั้น\nในกรณีที่รัฐมนตรีประกาศกำหนดให้กรมพัฒนาธุรกิจการค้ารับจดทะเบียนพาณิชยกิจประเภทใด ให้ผู้ประกอบพาณิชยกิจประเภทดังกล่าวจดทะเบียน ณ สำนักงานทะเบียนพาณิชย์ กรมพัฒนาธุรกิจการค้า ในท้องที่ที่สำนักงานแห่งใหญ่หรือสำนักงานสาขาใหญ่ตั้งอยู่ แล้วแต่กรณี",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "11",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 11 ให้ผู้ประกอบพาณิชยกิจยื่นคำขอจดทะเบียนพาณิชย์ ณ สำนักงานทะเบียนพาณิชย์แห่งท้องที่ตามแบบที่กำหนดในกฎกระทรวง ภายในสามสิบวันนับแต่วันที่รัฐมนตรีได้ประกาศตามมาตรา 8\nผู้ประกอบพาณิชยกิจผู้ใดประกอบพาณิชยกิจภายหลังวันที่รัฐมนตรีได้ประกาศตามมาตรา 8 ให้ยื่นคำขอจดทะเบียนพาณิชย์ภายในสามสิบวันนับแต่วันที่เริ่มประกอบพาณิชยกิจนั้น\nกำหนดเวลาที่กล่าวในมาตรานี้ ถ้ารัฐมนตรีเห็นเป็นการสมควรก็ให้มีอำนาจประกาศขยายเวลาต่อไปอีกได้",
        "reference": [
            {
                "section_num": "8",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            }
        ]
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "12",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 12 การจดทะเบียนพาณิชย์นั้น ให้มีรายการ ดังต่อไปนี้\n(1) ชื่อ อายุ เชื้อชาติ สัญชาติ และตำบลที่อยู่ของผู้ประกอบพาณิชยกิจ\n(2) ชื่อที่ใช้ในการประกอบพาณิชยกิจ\n(3) ชนิดแห่งพาณิชยกิจ\n(4) จำนวนเงินทุนซึ่งนำมาใช้ในการประกอบพาณิชยกิจเป็นประจำ\n(5) ที่ตั้งสำนักงานแห่งใหญ่ สาขา โรงเก็บสินค้า และตัวแทนค้าต่าง\n(6) ชื่อ อายุ เชื้อชาติ สัญชาติ ตำบลที่อยู่ และจำนวนทุนลงหุ้นของผู้เป็นหุ้นส่วนในห้างหุ้นส่วน และจำนวนเงินทุนของห้างหุ้นส่วน\n(7) จำนวนเงินทุน จำนวนหุ้น และมูลค่าหุ้นของบริษัทจำกัด จำนวน และมูลค่าหุ้นที่บุคคลแต่ละสัญชาติถืออยู่\n(8) วันที่เริ่มต้นประกอบพาณิชยกิจในประเทศไทย\n(9) วันขอจดทะเบียนพาณิชย์\n(10) ชื่อที่ใช้ในการประกอบพาณิชยกิจ ชื่อ สัญชาติ และตำบลที่อยู่ของผู้โอนพาณิชยกิจให้ วันที่ และเหตุที่ได้รับโอน",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "13",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 13 การเปลี่ยนแปลงรายการใด ๆ ตามที่ระบุไว้ในมาตรา 12 ก็ดี การเลิกประกอบพาณิชยกิจโดยเหตุใด ๆ ก็ดี ให้ยื่นคำขอจดทะเบียน ณ สำนักงานทะเบียนพาณิชย์แห่งท้องที่ตามแบบที่กำหนดในกฎกระทรวงภายในสามสิบวันนับแต่วันเปลี่ยนแปลงหรือเลิก",
        "reference": [
            {
                "section_num": "12",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            }
        ]
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "14",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 14 เมื่อนายทะเบียนพาณิชย์ได้รับคำขอจดทะเบียน และเห็นว่าคำขอนั้นถูกต้องตามพระราชบัญญัติ กฎกระทรวง และประกาศซึ่งออกตามพระราชบัญญัตินี้แล้ว ก็ให้รับจดทะเบียนไว้และให้ออกใบทะเบียนพาณิชย์ให้แก่ผู้ขอ\nถ้าใบทะเบียนพาณิชย์สูญหาย ให้ผู้ประกอบพาณิชยกิจยื่นคำขอรับใบแทนใบทะเบียนพาณิชย์ภายในสามสิบวันนับแต่วันที่สูญหาย\nให้ผู้ประกอบพาณิชยกิจแสดงใบทะเบียนพาณิชย์ หรือใบแทนใบทะเบียนพาณิชย์ไว้ ณ สำนักงานในที่เปิดเผยซึ่งอาจเห็นได้ง่าย",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "15",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 15 เมื่อได้จดทะเบียนพาณิชย์แล้ว ให้ผู้ประกอบพาณิชยกิจจัดให้มีป้ายชื่อที่ใช้ในการประกอบพาณิชยกิจไว้ที่หน้าสำนักงานแห่งใหญ่และสำนักงานสาขาโดยเปิดเผย ภายในสามสิบวันนับแต่วันที่ได้จดทะเบียน\nป้ายชื่อนี้ให้เขียนเป็นอักษรไทย อ่านได้ง่ายและชัดเจน และจะมีอักษรต่างประเทศด้วยก็ได้ ทั้งนี้ ไม่ว่าจะกระทำบนแผ่นไม้ แผ่นโลหะ แผ่นกระจก กำแพง หรือผนัง\nชื่อในป้ายก็ดี ในเอกสารใด ๆ ก็ดี ต้องใช้ให้ตรงกับชื่อที่จดทะเบียนไว้ และถ้าเป็นสำนักงานสาขา ต้องมีคำว่า “สาขา” ไว้ด้วย",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "16",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 16 ให้มีกรรมการขึ้นคณะหนึ่ง มีจำนวนไม่น้อยกว่าห้าคนแต่ไม่เกินเจ็ดคน ซึ่งคณะรัฐมนตรีแต่งตั้ง มีอำนาจหน้าที่พิจารณาและให้คำแนะนำแก่รัฐมนตรีในการถอนใบทะเบียนพาณิชย์ของผู้ประกอบพาณิชยกิจซึ่งกระทำการฉ้อโกงประชาชนปนสินค้าโดยเจตนาทุจริต ปลอมสินค้า หรือกระทำการทุจริตอื่นใดอย่างร้ายแรงในการประกอบพาณิชยกิจ และให้มีอำนาจพิจารณาและให้คำแนะนำในการรับจดทะเบียนพาณิชย์ใหม่ด้วย\nเมื่อรัฐมนตรีได้รับคำแนะนำของคณะกรรมการตามความในวรรคแรก รัฐมนตรีจะถอนใบทะเบียนพาณิชย์ หรือสั่งให้รับจดทะเบียนพาณิชย์ใหม่ก็ได้ แล้วแต่กรณี\nห้ามมิให้ผู้ถูกสั่งถอนใบทะเบียนพาณิชย์ประกอบพาณิชยกิจต่อไป เว้นแต่รัฐมนตรีจะสั่งให้รับจดทะเบียนพาณิชย์ใหม่",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "17",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 17 ให้นายทะเบียนพาณิชย์มีอำนาจออกคำสั่งเรียกผู้ประกอบพาณิชยกิจมาสอบสวนข้อความอันเกี่ยวกับการจดทะเบียน และในระหว่างเวลาทำงานให้นายทะเบียนพาณิชย์ หรือพนักงานเจ้าหน้าที่มีอำนาจเข้าไปทำการตรวจสอบในสำนักงานของผู้ประกอบพาณิชยกิจ เพื่อให้การเป็นไปตามพระราชบัญญัตินี้ ผู้ประกอบพาณิชยกิจต้องอำนวยความสะดวกแก่นายทะเบียนพาณิชย์และพนักงานเจ้าหน้าที่ตามสมควร",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "18",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 18 ผู้ใดประสงค์จะตรวจดู หรือขอให้พนักงานเจ้าหน้าที่คัดสำเนาและรับรองสำเนาเอกสารเกี่ยวกับการจดทะเบียนตามพระราชบัญญัตินี้ มีสิทธิที่จะทำได้ในเมื่อเสียค่าธรรมเนียมตามที่กำหนดในกฎกระทรวงแล้ว",
        "reference": []
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "19",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 19 ผู้ประกอบพาณิชยกิจผู้ใด\n(1) ไม่จดทะเบียนตามพระราชบัญญัตินี้\n(2) แสดงรายการเท็จ หรือ\n(3) ไม่มาให้นายทะเบียนพาณิชย์สอบสวน ไม่ยอมให้ถ้อยคำ หรือไม่ยอมให้นายทะเบียนพาณิชย์หรือพนักงานเจ้าหน้าที่เข้าไปตรวจสอบตามมาตรา 17\nมีความผิดทางพินัยต้องชำระค่าปรับเป็นพินัยไม่เกินสองพันบาท และในกรณีตาม (1) อันเป็นความผิดต่อเนื่องกัน ให้ชำระค่าปรับเป็นพินัยอีกวันละไม่เกินหนึ่งร้อยบาท* จนกว่าจะได้ปฏิบัติให้เป็นไปตามพระราชบัญญัตินี้",
        "reference": [
            {
                "section_num": "17",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            }
        ]
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "20",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 20 ผู้ประกอบพาณิชยกิจผู้ใดละเลยไม่ปฏิบัติตามมาตรา 14 วรรคสอง หรือวรรคสาม หรือมาตรา 15 มีความผิดทางพินัยต้องชำระค่าปรับเป็นพินัยไม่เกินสองร้อยบาท และในกรณีอันเป็นความผิดต่อเนื่องกัน ให้ชำระค่าปรับเป็นพินัยอีกวันละไม่เกินยี่สิบบาท* จนกว่าจะได้ปฏิบัติให้เป็นไปตามพระราชบัญญัตินี้",
        "reference": [
            {
                "section_num": "14",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            },
            {
                "section_num": "15",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            }
        ]
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "21",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 21 ผู้ประกอบพาณิชยกิจผู้ใดฝ่าฝืนมาตรา 16 วรรคสาม มีความผิดต้องระวางโทษปรับไม่เกินหนึ่งหมื่นบาท หรือจำคุกไม่เกินหนึ่งปี หรือทั้งปรับทั้งจำ",
        "reference": [
            {
                "section_num": "16",
                "law_name": "พระราชบัญญัติทะเบียนพาณิชย์ พ.ศ. 2499",
                "include": true
            }
        ]
    },
    {
        "law_name": "พระราชบัญญัติทะเบียนพาณิชย์ พ.ศ. 2499",
        "section_num": "22",
        "section_content": "พระราชบัญญัติทะเบียนพาณิชย์ พ.ศ. 2499 มาตรา 22 การประกอบพาณิชยกิจซึ่งจดทะเบียนไว้ก่อนวันที่พระราชบัญญัตินี้ใช้บังคับ ให้เป็นอันใช้ได้ จนกว่ารัฐมนตรีจะได้ประกาศในราชกิจจานุเบกษาให้ยกเลิกการจดทะเบียนนั้น และเมื่อได้ประกาศยกเลิกการจดทะเบียนพาณิชย์ในท้องที่ใดแล้ว ให้ผู้ประกอบพาณิชยกิจซึ่งถูกยกเลิกการจดทะเบียนพาณิชย์ในท้องที่นั้นยื่นคำขอจดทะเบียนใหม่ภายในหกสิบวันนับแต่วันประกาศ\nกำหนดเวลาดังกล่าวข้างต้นนั้น ถ้ารัฐมนตรีเห็นเป็นการสมควร ก็ให้มีอำนาจประกาศขยายเวลาต่อไปอีกได้",
        "reference": []
    }
]